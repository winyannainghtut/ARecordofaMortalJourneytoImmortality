# A Record of a Mortal’s Journey to Immortality - Chapter 1835

ဤသူမှာ အခြားမဟုတ်ဘဲ တတိယ အဆင့်ရှိ စစ်မှန်သော ဝိညာဉ် မိသားစု ဖြစ်သည့် Lin (လင်း) မိသားစု၏ အကြီးအကဲချုပ် ပင် ဖြစ်ပြီး၊ သူသည် Ye မိသားစု အကြီးအကဲချုပ်နှင့် အတော်လေး ပြဿနာ ရှိပုံရလေသည်။

Ye မိသားစုမှ အရောင်ငါးမျိုး ဂါဝန်ဝတ် အမျိုးသမီးက "ဟီးဟီး၊ အကယ်၍ ရှင်က ကျွန်မနဲ့ ယှဉ်ပြိုင်ချင်တယ် ဆိုရင်၊ ရှင့်ရဲ့ စိန်ခေါ်မှုကို ကျွန်မ သဘာဝကျကျ လက်ခံမှာပေါ့ Fellow Daoist Lin" ဟု ရယ်မောရင်း ပြန်ပြောလိုက်လေသည်။ 

Lin မိသားစု အကြီးအကဲချုပ်က အေးစက်စက် နှာခေါင်းရှုံ့လိုက်ပြီး ထပ်မံ တုံ့ပြန်ခြင်း မရှိတော့ပေ။ 

Fairy Xiao Feng (နတ်မိမယ် ရှောင်ဖုန်း) နှင့် Feng (ဖုန်း) မိသားစုမှ Body Integration (ခန္ဓာပေါင်းစည်းခြင်း) ကျင့်ကြံသူ နှစ်ဦးတို့မှာလည်း ဤအစီအစဉ်ကို သဘာဝကျစွာပင် မည်သည့် ကန့်ကွက်မှုမျှ မရှိကြပေ။ 

Long မိသားစု အကြီးအကဲချုပ်က ဤအရာကို မြင်သောအခါ ခေါင်းညိတ်လိုက်ပြီးနောက် လက်ခုပ်တစ်ချက် တီးလိုက်ရာ၊ အခြား ရွှေရောင် သံချပ်ကာဝတ် အစောင့်တစ်ဦးက သူ၏ လက်ထဲတွင် ဗန်းတစ်ချပ် ကိုင်ဆောင်လျက် စင်မြင့်ပေါ်သို့ တက်လာလေသည်။

ဗန်းပေါ်တွင် အဝါရောင် ဝါးကျည်တောက် တစ်ခု တင်ထားပြီး၊ ၎င်းအတွင်းတွင် တောက်ပသော အနီရောင် ဝါးခြမ်းပြား ငါးခု ရှိလေသည်။ ဝါးကျည်တောက် တစ်ခုလုံးကို ဝိညာဉ်အာရုံကိုပင် တားဆီးထားနိုင်သည့် ဝိညာဉ် အလင်းလွှာ တစ်ခုဖြင့် ဖုံးကွယ်ထားရာ၊ ထိုဝါးခြမ်းပြားများပေါ်တွင် ဘာရေးထားသလဲ ဆိုတာကို မည်သူမျှ မသိရှိနိုင်ပေ။

"ထုံးစံအတိုင်းပဲ ငါတို့ မဲနှိုက်ပြီး ပွဲစဉ်တွေကို ဆုံးဖြတ်မယ်။ ဒါက Body Integration ကျင့်ကြံသူတွေ အချင်းချင်း ယှဉ်ပြိုင်တဲ့ ရင်းနှီးကျွမ်းဝင်မှု အစမ်းသပ်ပွဲ သက်သက်ပဲ ဖြစ်တဲ့အတွက် ဂျူနီယာ အားလုံးကို ဖယ်ထုတ်ထားမယ်။ ပထမ အချီအတွက် နံပါတ်ငါး ဝါးခြမ်းပြားကို ရတဲ့ မိသားစုက အချီလွတ် ခွင့်ပြုချက် (bye) ရမယ်။" 

"အစ်ကို Long က အရင် မဲနှိုက်မယ့်ပုံ မပေါ်ဘူးဆိုတော့၊ ငါပဲ အရင် စလိုက်မယ်" Feng မိသားစုမှ လက်ရာမြောက်သော ဝတ်ရုံဝတ် အမျိုးသားက ရယ်မောရင်း ပြောလိုက်ပြီးနောက်၊ Myriad Spirit Platform ပြင်ပမှ ဝါးကျည်တောက်ဆီသို့ လက်လှမ်းလိုက်ရာ၊ ဝါးခြမ်းပြား တစ်ခုက သူ၏ လက်ထဲသို့ ချက်ချင်း ပျံသန်းလာလေသည်။ 

အမျိုးသားက ဝါးခြမ်းပြားကို ကြည့်လိုက်ပြီးနောက် "နံပါတ် သုံး" ဟု ကြေညာလိုက်လေသည်။

Ye မိသားစု အကြီးအကဲချုပ်က ပြုံးလိုက်ပြီး သူမသည်လည်း အဝေးမှ ဝါးကျည်တောက်ဆီသို့ လက်တစ်ဖက် မြှောက်လိုက်ရာ၊ သူမ၏ လက်ချောင်းထိပ်မှ ငွေရောင် ကြိုးမျှင်တန်း တစ်ခု ပစ်ထွက်သွားပြီး မျက်တောင်တစ်ခတ်အတွင်း ဝါးကျည်တောက်ဆီသို့ ရောက်ရှိသွားလေသည်။

နောက်ထပ် ဝါးခြမ်းပြား တစ်ခုက သူမ၏ လက်ထဲသို့ နီရဲရဲ အလင်းတန်း တစ်ခု အဖြစ် ရောက်ရှိလာလေသည်။

သူမက ဝါးခြမ်းပြားကို ကြည့်လိုက်ပြီးနောက် "နံပါတ် ငါး" ဟု ကြေညာလိုက်လေသည်။ 

ပထမ အချီအတွက် ယဲ့ မိသားစုက အချီလွတ် ခွင့်ပြုချက် ရရှိသွားလေသည်။

"စီနီယာ Han ၊ ရှင့်ကိုယ်စား ကျွန်မ မဲနှိုက်ပေးရမလား" ဟု Fairy Xiao Feng က ရိုသေသော ဟန်ပန်ဖြင့် မေးလိုက်လေသည်။

"ရတယ်၊ ဆက်လုပ်ပါ" ဟု Han Li က ဂရုမစိုက်သော လေသံဖြင့် ပြန်ဖြေလိုက်လေသည်။

Fairy Xiao Feng က ခေါင်းညိတ်ပြလိုက်ပြီးနောက် လေထဲသို့ အင်္ကျီလက် တစ်ချက် ဝှေ့ယမ်းလိုက်ရာ၊ သူမ၏ အင်္ကျီလက်ထဲမှ အဖြူရောင် ကြိုးမျှင်တန်း တစ်ခု ပစ်ထွက်သွားပြီး နီရဲရဲ ဝါးခြမ်းပြား တစ်ခုကို ရစ်ပတ်ကာ သူမ၏ လက်ထဲသို့ ဆွဲယူလာလေသည်။

Fairy Xiao Feng က ၎င်းကို ကြည့်လိုက်ပြီးနောက် Han Li ထံသို့ "နံပါတ် လေး" ဟု အသိပေးလိုက်လေသည်။ 

Han Li က ခေါင်းညိတ်ပြလိုက်ပြီး ဘာမှ ပြန်မပြောပေ။ 

တစ်ချိန်တည်းမှာပင် လင်း မိသားစု အကြီးအကဲချုပ်ကလည်း နောက်ဆုံး ကျန်ရစ်သော ဝါးခြမ်းပြား နှစ်ခုအနက်မှ တစ်ခုကို ဆွဲယူလိုက်ပြီးနောက် "နံပါတ် တစ်" ဟု ကြေညာလိုက်လေသည်။

ဤအချက်ကို ကြားလိုက်ရသောအခါ Gu မိသားစု ကျင့်ကြံသူများ အားလုံး၏ မျက်နှာ အမူအရာများ သိသိသာသာ ပြောင်းလဲသွားကြလေသည်။ နံပါတ် နှစ် ဝါးခြမ်းပြားသည် သူတို့၏ နံပါတ် လေး ဝါးခြမ်းပြားနှင့် တွဲဖက်ထားခြင်း ဖြစ်သောကြောင့်၊ ယင်းက သူတို့သည် ပထမ အချီတွင် Long မိသားစုနှင့် ရင်ဆိုင်ရမည် ဖြစ်ကြောင်း ညွှန်ပြနေလေသည်။ 

Long မိသားစု အကြီးအကဲချုပ်က နောက်ဆုံး ဝါးခြမ်းပြားကို လုပ်ထုံးလုပ်နည်း အရ ရယူလိုက်ပြီးနောက် Han Li ထံသို့ အဓိပ္ပာယ်ပါပါ အကြည့်ဖြင့် လှည့်ကြည့်လိုက်လေသည်။ "မဲနှိုက်ပြီးပြီ ဆိုတော့ ပွဲစဉ်တွေကို စလို့ ရပါပြီ။ ပွဲစဉ် စည်းမျဉ်းတွေ အတွက်ကတော့ ယှဉ်ပြိုင်မယ့် မိသားစုတွေပဲ ကိုယ်တိုင် ဆုံးဖြတ်ကြပါလိမ့်မယ်။ ကဲ ဒါဆို Fellow Daoist Lin ၊ Fellow Daoist Feng ၊ ခင်ဗျားတို့ စလို့ ရပါပြီ။"

"အဲဒီလို လုပ်စရာ မလိုပါဘူး။ ငါနဲ့ ငါ့ညီက အစ်ကို Lin ရဲ့ ပြိုင်ဘက် မဟုတ်ပါဘူး၊ ဒါကြောင့် ငါတို့ Feng မိသားစုက အကျိုးအကြောင်း သိသိနဲ့ပဲ အရှုံးပေးပါတယ်" ဟု လက်ရာမြောက်သော ဝတ်ရုံဝတ် အမျိုးသားက မည်သည့် တွေဝေမှုမျှ မရှိဘဲ ပြောလိုက်လေသည်။ 

Lin မိသားစု အကြီးအကဲချုပ်က ဤစကားကို ကြားသောအခါ အံ့အားသင့်သွားပုံ မပေါ်ပေ။

"အဲဒီလို ဆိုရင်တော့၊ Feng မိသားစုကို ရှုံးထွက်အုပ်စုထဲ ထည့်သွင်းထားပြီး နောက်ထပ် ပွဲစဉ်က ရှုံးတဲ့သူနဲ့ ယှဉ်ပြိုင်ရမယ်။ အဲဒီ ပွဲစဉ်က အနိုင်ရတဲ့သူက ကျန်တဲ့ မိသားစု ၃ ခုထဲက ကြိုက်ရာ မိသားစုကို စိန်ခေါ်ခွင့် ရမယ်။ အကယ်၍ ခင်ဗျားတို့က စိန်ခေါ်ခွင့်ကို စွန့်လွှတ်မယ်ဆိုရင်တော့၊ ရှုံးထွက်အုပ်စု ပွဲစဉ်က ရှုံးတဲ့သူရဲ့ အထက်၊ အဆင့်လေး နေရာကို ရရှိလိမ့်မယ်။ နောက်တစ်ခုက ငါတို့ Long မိသားစုနဲ့ Gu မိသားစု ပွဲစဉ် ဖြစ်တယ်။ ခင်ဗျားတို့ မိသားစုကို Fellow Daoist Han က ကိုယ်စားပြုမှာလား။ ငါတို့ Long မိသားစု ကိုတော့ ငါနဲ့ အကြီးအကဲ Hui နှစ်ယောက်စလုံးက ကိုယ်စားပြုမှာ ဖြစ်တဲ့အတွက်၊ ဒီပွဲမှာ အနိုင်ရဖို့ ငါတို့ နှစ်ယောက်စလုံးကို ခင်ဗျားက ဆက်တိုက် အနိုင်ယူဖို့ လိုလိမ့်မယ်" Long မိသားစု အကြီးအကဲချုပ်က ကြေညာလိုက်လေသည်။

"စီနီယာ Han ၊ ဒီပွဲစဉ်ကို အရှုံးပေးလိုက်ရအောင်" ဟု Fairy Xiao Feng က ချက်ချင်း ပြောလိုက်လေသည်။ 

သူတို့၏ အကြီးအကဲချုပ် ကိုယ်တိုင် ရှိနေခဲ့မည် ဆိုလျှင်ပင် သူတို့ Long မိသားစုကို အနိုင်ရရန် အခွင့်အရေး မရှိကြောင်းကို သူမ ကောင်းစွာ သိရှိထားသဖြင့်၊ သဘာဝကျကျပင် Han Li ကို နောက်အချီများ အတွက် သူ၏ စွမ်းအားများကို သိမ်းဆည်းထားစေချင်ပေသည်။ 

သို့သော်လည်း၊ Han Li မှာ ပြုံးရင်း မေးစေ့ကို ပွတ်သပ်လိုက်ပြီး၊ Fairy Xiao Feng နှင့် အကြီးအကဲ Xiao တို့ကို အတော်လေး အံ့အားသင့်သွားစေသည့် စကားတစ်ခွန်းကို ပြောလိုက်လေသည်။ "late-Body Integration ကျင့်ကြံသူ တစ်ယောက်နဲ့ ယှဉ်ပြိုင်ရတာကို ကျွန်တော် မငြင်းပါဘူး။ Body Integration Stage ကို ရောက်ပြီးကတည်းက၊ ဒီလောက် အစွမ်းထက်တဲ့ ကျင့်ကြံသူ တစ်ယောက်နဲ့ တိုက်ခိုက်ခွင့် မရသေးဘူး။"

ဤပွဲမှာ အသေအကျေ တိုက်ပွဲ တစ်ခု မဟုတ်သောကြောင့်၊ Han Li အတွက် late-Body Integration ကျင့်ကြံသူ တစ်ဦး၏ စွမ်းအားကို အကဲဖြတ်ရန်နှင့် သူ၏ လက်ရှိ စွမ်းအား အဆင့်ဖြင့် ၎င်းကို ရင်ဆိုင်နိုင်စွမ်း ရှိမရှိ စမ်းသပ်ရန် ရှားပါးလှသည့် အခွင့်အရေး တစ်ခု ဖြစ်ပေသည်။ အကယ်၍ သူသာ Long မိသားစုနှင့် တိုက်ခိုက်ရန် ကြောက်ရွံ့ခဲ့မည် ဆိုပါက၊ Long Dong ကို သူ၏ ဝိညာဉ်အာရုံဖြင့် ခြိမ်းခြောက်ခြင်းဖြင့် Long မိသားစု အကြီးအကဲချုပ်ကို ရန်စခဲ့မည် မဟုတ်ပေ။ 

ထို့အပြင်၊ ဖြစ်နိုင်ပါက သူသည် လူသားမျိုးနွယ်စုတွင် သူ၏ ဂုဏ်သတင်း ကျော်ကြားလာစေရန် ဤစစ်မှန်သော ဝိညာဉ် မိသားစု ကျင့်ကြံသူများ သတင်းဖြန့်နိုင်ရန်အတွက် သူ၏ စွမ်းအားများကို ပြသသွားလိုပေသည်။ ဘာပဲဖြစ်ဖြစ်၊ ဤအခြေအနေမှာ သူ နိုင်ငံခြား နယ်မြေများတွင် ရှိနေခဲ့စဉ်က အခြေအနေနှင့် မတူညီတော့ပေ။ 

နိုင်ငံခြား မျိုးနွယ်စု များ၏ နယ်မြေများတွင်၊ သူ မည်မျှပင် အစွမ်းထက်နေပါစေ၊ ပြဿနာများ ရှောင်ရှားနိုင်ရန် သူ၏ ကိုယ်ရေးကိုယ်တာကို တတ်နိုင်သမျှ လျှို့ဝှက်ထားခဲ့ရသည်။ သို့သော်လည်း၊ ယခု သူ လူသားမျိုးနွယ်စုသို့ ပြန်လည် ရောက်ရှိလာပြီ ဖြစ်ရာ၊ ထင်ရှားကျော်ကြားသော ဂုဏ်သတင်း တစ်ခု တည်ဆောက်ခြင်းက သူ့အတွက် အလွန် အကျိုးရှိစေမည် ဖြစ်ပေသည်။ 

Long မိသားစု အကြီးအကဲချုပ်ကို ဖယ်လိုက်ပါက၊ ဤနေရာရှိ အစွမ်းအထက်ဆုံး သက်ရှိများမှာ mid-Body Integration Stage (Body Integration အလယ်အဆင့်) တွင်သာ ရှိကြပြီး၊ သူ၏ စွမ်းအားများက ထိုလူများအောက် သေချာပေါက် နိမ့်ကျနေမည် မဟုတ်ကြောင်း သူ အသေအချာ သိရှိထားလေသည်။ 

"ဒါပေမယ့် စီနီယာ Han ၊ Long မိသားစုက..." 

Han Li ၏ မျက်လုံးများထဲတွင် အပြာရောင် အလင်းတန်းများ လင်းလက်သွားပြီး သူ Fairy Xiao Feng ဘက်သို့ လှည့်ကြည့်လိုက်သောအခါ သူမ၏ အမူအရာ အနည်းငယ် ပျက်ယွင်းသွားလေသည်။ "ကျွန်တော် မှတ်မိသလောက်ဆိုရင်ကော၊ ဘယ်တိုက်ပွဲတွေကို ကျွန်တော် လက်ခံရမယ် ဒါမှမဟုတ် အရှုံးပေးရမယ် ဆိုတာကို ခင်ဗျားတို့ သတ်မှတ်ခွင့် ရှိတယ်ဆိုတဲ့ အချက် ငါတို့ သဘောတူညီချက် စည်းကမ်းချက်တွေထဲမှာ မပါဘူးနော်။"

Han Li ၏ မျက်လုံးများ အတွင်းရှိ အပြာရောင် အလင်းတန်းကို မြင်လိုက်ရသောအခါ Fairy Xiao Feng ၏ နှလုံးသားမှာ လှုပ်ခတ်သွားပြီး၊ သူမ ဆက်ပြောမည့် စကားလုံးများ ချက်ချင်း ရပ်တန့်သွားလေသည်။ 

သူမ နောက်ထပ် စကားတစ်ခွန်းမျှ မပြောနိုင်မီ၊ Han Li ၏ ခန္ဓာကိုယ်မှ မိုးပြာရောင် အလင်းတန်း လင်းလက်သွားပြီး၊ သူသည် ထိုနေရာမှ ရုတ်တရက် ပျောက်ကွယ်သွားလေသည်။

နောက်တစ်စက္ကန့်တွင်၊ သူသည် Myriad Spirit Platform ပေါ်ရှိ Long မိသားစု အကြီးအကဲချုပ်နှင့် ပေ ၁၀၀ ကျော် အကွာတွင် ပြန်လည် ပေါ်ထွက်လာပြီးနောက်၊ လက်သီးဆုပ်ကာ အရိုအသေ ပေးလိုက်လေသည်။ "ခင်ဗျားရဲ့ ဂုဏ်သတင်း ကြီးမားတဲ့ အကြောင်းကို ကျွန်တော် အများကြီး ကြားဖူးပါတယ် Fellow Daoist Long ။ ကျေးဇူးပြုပြီး ကျွန်တော့်ကို လမ်းညွှန်ပြသပေးပါ။" 

Long မိသားစု အကြီးအကဲချုပ်၏ မျက်လုံးများ အနည်းငယ် ကျဉ်းမြောင်းသွားပြီးနောက် "ဆိုတော့ ခင်ဗျားက တကယ်ပဲ Gu မိသားစုကို ကိုယ်စားပြုနေတာပေါ့ Fellow Daoist Han ။ ခင်ဗျား တပည့် အခြေအနေ ဘယ်လိုရှိလဲ။ သူ့နာမည် Qi Lingzi (ချီလင်ဇီ) လို့ ထင်ပါတယ်" ဟု ပြောလိုက်လေသည်။

ဤစကားကို ကြားသောအခါ Han Li အနည်းငယ် တုန်လှုပ်သွားသော်လည်း၊ သူ၏ အမူအရာမှာ လုံးဝ ပြောင်းလဲခြင်း မရှိဘဲ ပြန်လည် ဖြေကြားလိုက်သည်။ "ကျွန်တော့် တပည့်ကို စိုးရိမ်ပေးတဲ့အတွက် ကျေးဇူးတင်ပါတယ် Fellow Daoist Long ။ သူက အတော်လေး ပြဿနာ ရှာတတ်တော့၊ ကျွန်တော် သူ့ကို တစ်နေရာရာမှာ တံခါးပိတ် ကျင့်ကြံဖို့ လွှတ်လိုက်တယ်။ သူ နောက်ထပ် ဆယ်စုနှစ် အနည်းငယ်လောက် အပြင်ထွက်လာမှာ မဟုတ်ဘူး ထင်ပါတယ်။" 

"ဒါက မဆိုးတဲ့ အကြံဉာဏ်ပါပဲ။ ဘာပဲဖြစ်ဖြစ် ခင်ဗျားရဲ့ အဲဒီ တပည့်လေးက သာမန် ကျင့်ကြံသူ မဟုတ်ဘူး ဆိုတော့၊ ကြိုတင် ကာကွယ်မှု အနည်းငယ် ပိုလုပ်ထားတာက သေချာပေါက် ဆိုးကျိုးတော့ မဖြစ်စေနိုင်ပါဘူး။ ဒါပေမယ့် ခင်ဗျားက အခု ကျွန်တော့်ကို စိန်ခေါ်ချင်တယ် ဆိုရင်တော့၊ ခင်ဗျား စိတ်ပျက်ရိမ့်မယ် ထင်တယ်၊ ငါတို့ Long မိသားစု ကိုယ်စားပြုမယ့် ပထမဆုံး ကျင့်ကြံသူက ငါ မဟုတ်ဘူး" လုံ မိသားစု အကြီးအကဲချုပ်က ပြန်ဖြေလိုက်လေသည်။

တစ်ချိန်တည်းမှာပင်၊ သူ၏ ဘေးတွင် လေဟာနယ် လှိုင်းထန်မှုများ ပေါက်ကွဲထွက်လာပြီး၊ အနက်ရောင် ဝတ်ရုံဝတ် ပုံရိပ် တစ်ခု ရုတ်တရက် ပေါ်ထွက်လာကာ Han Li အား အေးစက်စက် အမူအရာဖြင့် လှည့်ကြည့်လိုက်လေသည်။ "ငါ အရင် စပြီး မင်းနဲ့ ရင်ဆိုင်ရလိမ့်မယ် Fellow Daoist ။ အကယ်၍ မင်း ငါ့ကို အနိုင်ရရင်၊ Fellow Daoist Long ကိုယ်တိုင် မင်းနဲ့ ရင်ဆိုင်လိမ့်မယ်။" 

ဤအနက်ရောင် ဝတ်ရုံဝတ် အမျိုးသားမှာ သဘာဝကျစွာပင် Long မိသားစု၏ mid-Body Integration အဆင့် အကြီးအကဲချုပ် အပြင် အခြား မဟုတ်ပေ။ 

Han Li မှာ စောစောက သူ့အပေါ် ဤလူ ပြသခဲ့သည့် ရန်လိုမှုကို ချက်ချင်း သတိရသွားပြီး၊ တည်ငြိမ်သော ဟန်ပန်ဖြင့် ခေါင်းညိတ်လိုက်လေသည်။ "ကောင်းပြီလေ၊ ဒါဆိုရင် ကျေးဇူးပြုပြီး လမ်းညွှန် ပြသပေးပါ အစ်ကို Hui ။"

Long မိသားစု အကြီးအကဲချုပ်၏ ခန္ဓာကိုယ်မှ ရွှေရောင် အလင်းတန်း လင်းလက်သွားစဉ် သူ၏ မျက်နှာပေါ်တွင် အေးစက်စက် အပြုံးယောင်ယောင် မျက်နှာတစ်ခု ပေါ်လာပြီး၊ သူသည် Myriad Spirit Platform မှ ထွက်ပျံသွားကာ ချက်ချင်းပင် ညွှန်ကြားလိုက်လေသည်။ "ချိပ်ပိတ် အစီအရင်ကို အားဖြည့်ပေးထား! ဒီတိုက်ပွဲက ငါတို့ တပည့်တွေကို မထိခိုက်စေနဲ့!" 

အစီအရင်ကို ထိန်းချုပ်ရန် တာဝန်ရှိသည့် တောင်ကြားထဲရှိ ကျင့်ကြံသူများမှာ ဤအမိန့်ကို ကြားသောအခါ အလျင်အမြန် လှုပ်ရှားလာကြပြီး၊ Myriad Spirit Platform ပတ်လည်ရှိ အစီအရင် အလံများမှ တောက်ပသော အလင်းတန်းများ ချက်ချင်း ပေါက်ကွဲထွက်လာလေသည်။

ကျောက်တုံး စင်မြင့် တစ်ခုလုံး အပေါ်ရှိ ဧရာမ အလင်းအတားအဆီးကြီးမှာ အနည်းငယ် တုန်ခါသွားပြီးနောက် ချက်ချင်းပင် အဆပေါင်းများစွာ ပိုမို ထူထပ်လာကာ၊ အရောင်အမျိုးမျိုးရှိသည့် ချိပ်ပိတ် မှော်စာလုံး (runes) များ ၎င်း၏ မျက်နှာပြင်ပေါ်တွင် ပေါ်လာလေသည်။ 

စစ်မှန်သော ဝိညာဉ် မိသားစု များမှ လူများ အားလုံးမှာ ဤမြင်ကွင်းကို မြင်တွေ့ရရန် အတော်လေး စိတ်လှုပ်ရှား နေကြလေသည်။ Body Integration ကျင့်ကြံသူ နှစ်ဦး ဖြစ်ပွားသည့် တိုက်ပွဲကို မြင်တွေ့ရရန် ဆိုသည်မှာ သာမန် အခွင့်အရေး တစ်ခု သေချာပေါက် မဟုတ်သောကြောင့်၊ ဤအရာက သူတို့၏ အမြင်ကို ကျယ်ပြန့်စေရုံသာမက၊ သူတို့ ကိုယ်ပိုင် ပညာများ တိုးတက်စေရန်အတွက် အလွန် ကောင်းမွန်သော အခွင့်အရေး တစ်ခုလည်း ဖြစ်ပေသည်။ 

အလင်းအတားအဆီး အတွင်း၌၊ အနက်ရောင် ဝတ်ရုံဝတ် အမျိုးသား၏ မျက်နှာပေါ်တွင် အေးစက်စက် အပြုံးတစ်ခု ရုတ်တရက် ပေါ်လာပြီး၊ သူသည် သူ၏ အင်္ကျီလက်ကို လေထဲသို့ ဝှေ့ယမ်းလိုက်လေသည်။ ကြည်လင် ပြတ်သားသော မြည်သံ တစ်ခု ပေါက်ကွဲထွက်လာပြီးနောက်၊ သူ၏ အင်္ကျီလက် အတွင်းမှ အနက်ရောင် အလင်းတန်း နှစ်ခု ပစ်ထွက်လာကာ လင်းလက်သွားပြီး ထိုအရာများမှာ မည်းနက်သော ချိတ် နှစ်ခု ဖြစ်ကြောင်း ထင်ရှားသွားလေသည်။ 

ချိတ်များမှာ သုံးပေထက် မပိုဘဲ၊ ၎င်းတို့၏ ပတ်လည်တွင် မထင်ရှားသော ငွေရောင် ပန်းပွင့်များ လည်ပတ်နေကာ အတော်လေး ဆွဲဆောင်မှုရှိသော မြင်ကွင်းတစ်ခုကို ဖန်တီးပေးနေလေသည်။

သို့သော်လည်း၊ ချိတ်နှစ်ခုမှာ Han Li ကို တိုက်ခိုက်မည့်အစား၊ Han Li ကို တိုက်ရိုက် တိုက်ခိုက်ခြင်းထက် သူ၏ လုံခြုံရေးကို ပိုမို အာရုံစိုက်နေပုံရသည့် အလား အနက်ရောင် ဝတ်ရုံဝတ် အမျိုးသား ပတ်လည်တွင် လည်ပတ်နေလေသည်။ 

ဤအရာကို မြင်လိုက်ရသောအခါ Han Li အနည်းငယ် မျက်မှောင်ကြုတ်သွားပြီး သူ၏ မျက်လုံးများထဲတွင် အံ့အားသင့်သွားသော အရိပ်အယောင်လေး တစ်ခု လင်းလက်သွားလေသည်။ ထိုအချိန်တွင် အနက်ရောင် ဝတ်ရုံဝတ် အမျိုးသား၏ အင်္ကျီလက် အတွင်းမှ ဝိညာဉ် အလင်းတန်းများ ထပ်မံ လင်းလက်သွားပြီး၊ အဖြူရောင် အလင်းတန်း နှစ်ခု ပစ်ထွက်လာလေသည်။

ဤတစ်ကြိမ်တွင် သူသည် ဖန်သားစင် အဖြူရောင် ဓားတို တစ်စုံကို ခေါ်ယူလိုက်ခြင်း ဖြစ်ပြီး၊ တစ်လက်စီမှာ တစ်ပေခန့် ရှည်လျားကာ အေးစက်သော ရေခဲ အငွေ့အသက် တစ်ခုကို ထုတ်လွှတ်နေလေသည်။ 

သူသည် သူ၏ အင်္ကျီလက်များကို လေထဲသို့ ဆက်လက် ဝှေ့ယမ်းလိုက်ရာ၊ ထိုချက်ချင်းမှာပင် နောက်ထပ် ငွေရောင် ဓားပျံ တစ်စုံ ထပ်မံ ပေါ်ထွက်လာလေသည်။ 

သူ၏ ပြိုင်ဘက်က ရတနာ တစ်စုံပြီး တစ်စုံ ဆက်တိုက် ခေါ်ယူနေသည်ကို ကြည့်ရင်း Han Li ၏ မျက်ခွံများမှာ မပြတ်တမ်း တုန်လှုပ်နေလေသည်။
