# A Record of a Mortal’s Journey to Immortality - Chapter 1852

"ခင်ဗျား က မြေလွှာ ချောက်ကမ်းပါး (earth abyss) ထဲကို ဝင်ချင်တယ်?" Jin Yue (ကျင်းယွဲ့) မှာ ဤစကားကို ကြားသောအခါ အတော်လေး အံ့အားသင့် သွားလေသည်။ 

"အဲဒါကို စီစဉ် ဖို့ ခက်ခဲ မလား။ Flying Spirit မျိုးနွယ်စု က မြေလွှာ ချောက်ကမ်းပါး ကို သိမ်းပိုက် ထားပြီးပြီ မဟုတ်ဘူးလား။ ခင်ဗျား အနေနဲ့ ကျုပ်ကို အဲဒီကို ခေါ်သွားဖို့ ဆိုတာ ရိုးရှင်းတဲ့ ကိစ္စ တစ်ခု ဖြစ်သင့်တယ်" ဟု Han Li က တည်ငြိမ်စွာ ပြောလိုက်လေသည်။ 

Jin Yue က ကျောက်စိမ်း ပြားကို သူမ၏ လက်ချောင်း များဖြင့် ခဏမျှ ပွတ်သပ် နေပြီးနောက် ခါးသက်သက် အပြုံး တစ်ခုဖြင့် ပြန်ဖြေလိုက်လေသည်။ "အကယ်၍ ခင်ဗျား သာ လွန်ခဲ့တဲ့ နှစ် ၁၀၀ စောပြီး ရောက်လာခဲ့ရင်၊ ခင်ဗျား ကို မြေလွှာ ချောက်ကမ်းပါး ထဲကို ခေါ်သွားဖို့ ဆိုတာ တကယ်ပဲ ရိုးရှင်းတဲ့ ကိစ္စ တစ်ခု ဖြစ်ခဲ့မှာပါ၊ ဒါပေမယ့် အခုတော့ အခြေအနေ တွေက သိပ်မလွယ်ကူတော့ဘူး။" 

"အိုး? အဲဒါ ဘာဖြစ်လို့လဲ" လို့ Han Li က မေးလိုက်လေသည်။ 

ခဏ တုံ့ဆိုင်း နေပြီးနောက် Jin Yue က ရှင်းပြလေသည်။ "လွန်ခဲ့တဲ့ နှစ် ၁၀၀ လောက်က၊ တစ်ယောက်ယောက် က မြေလွှာ ချောက်ကမ်းပါး ရဲ့ အနက်ရှိုင်းဆုံး အလွှာ မှာ အလွန် လျှို့ဝှက်တဲ့ အဖိုးတန် တွင်းထွက် သတ္တုတွင်း တစ်ခုကို မတော်တဆ တွေ့ရှိခဲ့တယ်။ ဒီသတ္တုတွင်း က ငါတို့ Flying Spirit မျိုးနွယ်စု အတွက် အလွန် အရေးကြီးရုံ သာမက၊ အံ့အားသင့်စရာ ကောင်းလောက်အောင် များပြားတဲ့ တွင်းထွက် သတ္တုတွေ ပါဝင်နေတယ်။ သတ္တုတွင်း ကို လျှို့ဝှက် ခိုးယူ တူးဖော်ခြင်း မှ ကာကွယ်ဖို့ အတွက်၊ မြေလွှာ ချောက်ကမ်းပါး တစ်ခုလုံး ကို တစ်ဝက်လောက် ပိတ်ဆို့ ထားလိုက်ရတယ်။ အထူးသဖြင့် သတ္တုတွင်း တွေ့ရှိခဲ့တဲ့ အနက်ရှိုင်းဆုံး အလွှာ ဆိုရင် အထူး ခွင့်ပြုချက် မရှိဘဲ မျိုးနွယ်စု အားလုံး ရဲ့ အယ်လ်ဒါ (elders) တွေတောင် ဝင်ရောက် ခွင့် မရှိဘူး။" 

ဤစကားကို ကြားသောအခါ Han Li ၏ မျက်နှာ အမူအရာ အနည်းငယ် ပြေလျော့ သွားပြီး၊ သူက ပြုံးလျက် ပြန်ပြောလိုက်လေသည်။ "အနက်ရှိုင်းဆုံး အလွှာ? ကျုပ် အဲဒီ ရှိုင်းဆုံး အလွှာ ကို သွားချင်တယ် လို့ ဘယ်တုန်းက ပြောလို့လဲ။ ကျုပ် က မြေလွှာ ချောက်ကမ်းပါး ရဲ့ တတိယ အလွှာ ကို သွားဖို့ပဲ လိုတာပါ" 

"အဲဒီလို ဆိုရင်တော့၊ ဒါက လုံးဝ ညှိနှိုင်းလို့ မရတဲ့ ကိစ္စတော့ မဟုတ်ဘူးပေါ့၊ ဒါပေမယ့် ခင်ဗျား က ကျမကို ဒီအလဲအလှယ် ကို သဘောတူစေချင်ရင်၊ ခင်ဗျား က မြေလွှာ ချောက်ကမ်းပါး ထဲကို ဘာကြောင့် ဝင်ချင်တယ် ဆိုတဲ့ အကြောင်းရင်း အမှန်ကို ကျမကို ထုတ်ဖော် ပြောပြရမယ်။ ဘာပဲဖြစ်ဖြစ်၊ မြေလွှာ ချောက်ကမ်းပါး က အခု ငါတို့ Flying Spirit မျိုးနွယ်စု နယ်မြေ ရဲ့ အလွန် အရေးကြီးတဲ့ အစိတ်အပိုင်း တစ်ခု ဖြစ်နေပြီ၊ ပြီးတော့ အဲဒီထဲမှာ ရှာဖွေ မတွေ့ရှိသေးတဲ့ လျှို့ဝှက်ချက် တွေ အများကြီး ရှိနေနိုင်တယ်။ ခင်ဗျား အနေနဲ့ အပြင်လူ တစ်ယောက်ကို ဒီလောက် အရေးကြီးတဲ့ နေရာ တစ်ခုထဲကို မျက်ကန်းတမ်း ခေါ်သွားမယ် လို့ ကျမကို မျှော်လင့်လို့ မရဘူးလေ။ ခင်ဗျား ကမ်းလှမ်းတဲ့ ကျင့်ကြံရေး အတတ်ပညာ က ငါတို့ Tian Peng (ထျန်းဖန်) မျိုးနွယ်စု အတွက် တကယ်ပဲ အလွန် အရေးကြီးပါတယ်၊ ဒါပေမယ့် ကျမ အဲဒီလောက် အကျိုးသင့်အကြောင်းသင့် မရှိတဲ့ အလုပ်မျိုး ကိုတော့ မလုပ်နိုင်ဘူး" ဟု Jin Yue က လေးနက်စွာ ပြောလိုက်လေသည်။ 

ဤစကားကို ကြားသောအခါ Han Li ၏ မျက်နှာပေါ်တွင် စဉ်းစားဆင်ခြင်နေသော အမူအရာ တစ်ခု ပေါ်လာသော်လည်း၊ ခဏအကြာတွင် သူက သက်ပြင်း တစ်ချက် ချလိုက်ပြီး၊ "ခင်ဗျား ဘာကို စိုးရိမ်နေလဲ ဆိုတာကို ကျုပ် သိပါတယ်၊ ဒါပေမယ့် စိတ်ချပါ၊ ကျုပ် က စီနီယာ တစ်ယောက် နဲ့ သဘောတူညီချက် တစ်ခု ရှိလို့ မြေလွှာ ချောက်ကမ်းပါး ရဲ့ တတိယ အလွှာ ကို ဝင်ချင်ရုံ သက်သက်ပါ။ အဲဒီ သဘောတူညီချက် က သူ့ကို တတိယ အလွှာ မှာ သွားရောက် တွေ့ဆုံ ဖို့ လိုအပ်တယ်။ အဲဒီကို ရောက်တာနဲ့ သူက ကျုပ်ကို သီးခြား လေဟာနယ် (separate space) တစ်ခုထဲကို လမ်းညွှန် ခေါ်ဆောင် သွားလိမ့်မယ်။ ဒါက Flying Spirit မျိုးနွယ်စု နဲ့ ဘာမှ မသက်ဆိုင်ဘူး၊ ဒါကြောင့် အကျိုးစီးပွား ပဋိပက္ခ လုံးဝ မရှိပါဘူး။ ဒါက ကျုပ် ထုတ်ဖော် ပြောပြနိုင်တဲ့ အများဆုံး အတိုင်းအတာ ပါပဲ" ဟု ပြန်ဖြေလိုက်လေသည်။ 

ဤစကားကို ကြားသောအခါ Jin Yue ၏ ခေါင်းထဲသို့ အတွေးတစ်ခု ဝင်လာပြီး၊ သူမ၏ မျက်နှာ အမူအရာ လုံးဝ ပြောင်းလဲသွားလေသည်။ "သီးခြား လေဟာနယ် တစ်ခု? ခင်ဗျား က အခု mid-holy race (ခန္ဓာပေါင်းစည်းခြင်း အလယ်အလတ် အဆင့်) ကို ရောက်နေပြီ၊ ဒါဆို ခင်ဗျား ရည်ညွှန်း နေတဲ့ စီနီယာ က..." 

[မှတ်ချက် ။ အခု သန့်စင်သော မျိုးနွယ်စု (holy race / Body Integration Stage) အဆင့်ကို ရောက်ပြီးတဲ့ နောက်မှာ၊ အထက်တန်း မျိုးနွယ်စု (upper race / Spatial Tempering Stage) လိုမျိုး အဆင့် ၉ ဆင့် မရှိတော့ဘဲ၊ early, mid, နဲ့ late ဆိုပြီး အဆင့် ၃ ဆင့်ပဲ ခွဲခြား ထားတာကို တွေ့ရပါတယ်။]

"ဟုတ်ပါတယ်၊ ဒါပေမယ့် ဒီအချက်အလက် ကိုတော့ ခင်ဗျား ကိုယ်တိုင်ပဲ သိထားပေးပါ။ ဒီစီနီယာ က ကျုပ်တို့ လူသား မျိုးနွယ် (human race) နဲ့ အဆက်အသွယ် တချို့ ရှိပြီး၊ မြေလွှာ ချောက်ကမ်းပါး ထဲကို နောက်ဆုံး အကြိမ် ဝင်ရောက် ခဲ့တုန်းက မိစ္ဆာ ဘုရင် တွေဆီကနေ ကျုပ် လွတ်မြောက် နိုင်ခဲ့တာက သူ့ကျေးဇူး ကြောင့်ပါ။ ဒီစီနီယာ က ကျုပ်ကို နောက်တစ်ကြိမ် လာတွေ့ဖို့ တောင်းဆို ခဲ့တာ ဆိုတော့၊ အကယ်၍ ကျုပ် သာ သွားမတွေ့နိုင်ဘူး ဆိုရင်၊ သူက ခင်ဗျားတို့ မျိုးနွယ်စု အပေါ်မှာ သိပ်ပြီး သဘောကျချင်မှ ကျလိမ့်မယ်" လို့ Han Li က အဓိပ္ပာယ် ပါပါ နဲ့ ပြောလိုက်လေသည်။ 

"ကျမကို ခြိမ်းခြောက် နေတာလား" လို့ Jin Yue ရဲ့ မျက်နှာက ချက်ချင်း မှောင်မိုက် သွားလေသည်။ 

"လုံးဝ မဟုတ်ပါဘူး။ ဒါပေမယ့်၊ ဒီစီနီယာ က မြေလွှာ ချောက်ကမ်းပါး ထဲမှာ ရေတွက်လို့ မရနိုင်တဲ့ နှစ်ပေါင်းများစွာ နေထိုင် လာခဲ့တာ ဖြစ်ပြီး၊ ကျုပ် သူ့ဆီ သွားလည်မယ့် ခရီးစဉ် က သူ့အတွက်လည်း တော်တော် အရေးကြီးပါတယ်။ ခင်ဗျား က ခင်ဗျားတို့ရဲ့ Flying Spirit မျိုးနွယ်စု အတွက် ဒီလောက် အစွမ်းထက်တဲ့ ရန်သူ တစ်ယောက်ကို အကြောင်းမဲ့ သက်သက် ဖန်တီး ချင်မှာ မဟုတ်ဘူး လို့ ကျုပ် ယုံကြည်ပါတယ်၊ ဟုတ်တယ် မလား" လို့ Han Li က အပြုံးတစ်ခု နဲ့ ပြောလိုက်လေသည်။ 

"ဟမ့်၊ ခင်ဗျား အမှန်ကို ပြောနေတယ် ဆိုတာ ကျမ ဘယ်လို သိနိုင်မလဲ" လို့ Jin Yue က အေးစက်စွာ နှာမှုတ် လိုက်လေသည်။ 

"အဲဒါက ရိုးရှင်းပါတယ်။ ခင်ဗျား က ကျုပ်ကို မြေလွှာ ချောက်ကမ်းပါး ရဲ့ တတိယ အလွှာ ကို ကိုယ်တိုင် ခေါ်သွားပြီး၊ ကျုပ် ထွက်ခွာ သွားတဲ့ လုပ်ငန်းစဉ် ကို မျက်မြင်ကိုယ်တွေ့ ကြည့်နိုင်တယ်။ အဲဒါက ခင်ဗျား ရဲ့ သံသယ တွေ အားလုံးကို ဖယ်ရှား ပေးနိုင်မယ် လို့ ကျုပ် ယုံကြည်တယ်။ တစ်ခုခု မှားယွင်း နေတယ် လို့ ခင်ဗျား ခံစားရရင်၊ ကျုပ် ထွက်ခွာ သွားတာကို ခင်ဗျား တားဆီး လို့ ရတယ်။ ခင်ဗျား လို late-holy race (ခန္ဓာပေါင်းစည်းခြင်း နောက်ဆုံး အဆင့်) သက်ရှိ တစ်ယောက် အတွက် အဲဒါက ရိုးရှင်းတဲ့ အလုပ်တစ်ခု ဖြစ်မယ် လို့ ကျုပ် ယုံကြည်ပါတယ်။ သေချာတာပေါ့၊ ခင်ဗျား စိုးရိမ်နေသေးတယ် ဆိုရင်တော့၊ ခင်ဗျား နဲ့အတူ လူတွေ ပိုများများ ခေါ်လာရင်လည်း ကျုပ် ကန့်ကွက်စရာ မရှိပါဘူး" ဟု Han Li က ပြန်ဖြေလိုက်လေသည်။ 

"ဒါက တကယ်ကို ကောင်းမွန်တဲ့ အစီအစဉ် တစ်ခုပဲ၊ ဒါပေမယ့် ကျမ ယုံကြည်မှု မရှိသေးဘူး။ လွန်ခဲ့တဲ့ နှစ် အတော်ကြာ တုန်းကတောင်၊ ခင်ဗျား က ခင်ဗျား ရဲ့ ကျင့်ကြံခြင်း အခြေခံ ထက် အများကြီး ပို အစွမ်းထက် ခဲ့တယ်။ အခု ခင်ဗျား က mid-holy race ကို ရောက်နေပြီ ဆိုတော့၊ ခင်ဗျား ကို ထိန်းချုပ် ထားနိုင်မယ် လို့ ကျမ ယုံကြည်ချက် မရှိဘူး" ဟု Jin Yue က သတိထားသော ဟန်ဖြင့် ပြောလိုက်လေသည်။ 

"ခင်ဗျား က နည်းနည်း များ ရိုးအ နေသလား Fellow Daoist Jin? ကျုပ် ပေးမယ့် ကျင့်ကြံရေး အတတ်ပညာ က ခင်ဗျားတို့ မျိုးနွယ်စု ရဲ့ Kun Peng Transformation စွမ်းအားကို ၅၀ ရာခိုင်နှုန်း နီးပါး တိုးတက်စေ နိုင်တယ်။ ဒီကျင့်ကြံရေး အတတ်ပညာ နဲ့ ဆိုရင်၊ ခင်ဗျားတို့ Tian Peng မျိုးနွယ်စု က လာမယ့် နှစ်ပေါင်း ၁၀,၀၀၀ အတွင်းမှာ Flying Spirit မျိုးနွယ်စု ရဲ့ အစွမ်းအထက်ဆုံး အကိုင်းအခက် လေးခု ထဲက တစ်ခု ဖြစ်လာနိုင်တယ်။ အဲဒီလို မယုံနိုင်စရာ ကောင်းတဲ့ အခွင့်အရေး တစ်ခု အတွက် ခင်ဗျား က ဘာအန္တရာယ် ကိုမှ မယူချင်ဘူးလား" လို့ Han Li က အနည်းငယ် လှောင်ပြောင် သော ဟန်ဖြင့် မေးလိုက်လေသည်။ 

ဤစကားကို ကြားသောအခါ Jin Yue ၏ မျက်နှာ အမူအရာ အနည်းငယ် ပြောင်းလဲသွားပြီး၊ အေးစက်သော အလင်းတန်း တစ်ချက် သူမ၏ မျက်လုံးများ ထဲတွင် လင်းလက် သွားလေသည်။ 

"Fellow Daoist Jin၊ မိုက်မဲတဲ့ အလုပ်တစ်ခုခု လုပ်ဖို့ မကြိုးစားတာ အကောင်းဆုံးပဲ လို့ ကျုပ် အကြံပေးချင်တယ်။ ကျုပ် က ကိုယ့်ကိုယ်ကိုယ် ကာကွယ် နိုင်မယ် လို့ ယုံကြည်မှု ရှိလို့ သီးသန့် တစ်ယောက်တည်း ဒီကို လာခဲ့တာ ဆိုတာ ခင်ဗျား ကောင်းကောင်း သိသင့်တယ်။ ဒါ့အပြင်၊ ကျုပ် က ကျင့်ကြံရေး အတတ်ပညာ ရဲ့ ဒုတိယ ထက်ဝက် ကို ကျောက်စိမ်း ပြား ထဲမှာ မမှတ်တမ်းတင် ထားဘူး၊ အဲဒါက ကျုပ် ရဲ့ ဝိညာဉ်ရေးရာ အာရုံ (spiritual sense) ထဲမှာပဲ ရှိတယ်။ တကယ်လို့ ခင်ဗျား က အဲဒါကို တခြား နည်းလမ်း တွေနဲ့ ရယူဖို့ ကြိုးစားမယ် ဆိုရင်၊ ကျုပ် က မျက်တောင် တစ်ခတ် အတွင်း အဲဒါကို ဖျက်ဆီး ပစ်နိုင်တယ်။ ပြီးတော့ ခင်ဗျား က ကျုပ်ကို ဒီမှာ ဆက်နေဖို့ ကြိုးစားနိုင်ပါတယ်၊ ဒါပေမယ့် ခင်ဗျား ဆီမှာ အဲဒီလို လုပ်နိုင်တဲ့ စွမ်းရည် ရှိရဲ့လား ဆိုတာ သေချာ မသိဘူး" လို့ Han Li က မျက်လုံးများကို အနည်းငယ် မှေးကျဉ်း လျက် ရယ်မောလိုက်လေသည်။ 

အခြေအနေ ကို အချိန်အတော်ကြာ စဉ်းစားပြီးနောက်၊ နောက်ဆုံးတွင် Jin Yue က သက်ပြင်းချကာ လက်ခံ လိုက်လေသည်။ "ကျမ အဲဒီလို မလုပ်ပါဘူး Fellow Daoist Han။ ခင်ဗျား က ငါတို့ မျိုးနွယ်စု ကို ကြီးမားတဲ့ အကူအညီ တစ်ခု ပေးခဲ့ဖူးတယ်၊ ဒါကြောင့် ကျေးဇူးကန်း တဲ့ အလုပ်မျိုး ကို ကျမ သေချာပေါက် လုပ်မှာ မဟုတ်ပါဘူး။ အဲဒီလို ဆိုရင်တော့၊ ခင်ဗျား ကို မြေလွှာ ချောက်ကမ်းပါး ရဲ့ တတိယ အလွှာ ကို ခေါ်သွားဖို့ နည်းလမ်း တစ်ခု ကျမ ရှာကြည့်ပါ့မယ်။ ဒါပေမယ့် ငါတို့ အားလုံး အဆင်သင့် ဖြစ်အောင် ပြင်ဆင် ဖို့ အချိန် နည်းနည်း စောင့်ရလိမ့်မယ်၊ ဒါကြောင့် အဲဒီ အချိန်အတွင်း မှာ ငါတို့ရဲ့ သန့်စင်သော မြို့တော် မှာ ဘာလို့ မနေတာလဲ" 

"ခင်ဗျား မှန်ကန်တဲ့ ဆုံးဖြတ်ချက် တစ်ခုကို ချမှတ်နိုင်ခဲ့ပါပြီ Fellow Daoist Jin၊ ဒါပေမယ့် ကျုပ် လုပ်စရာ ကိစ္စ တချို့ ရှိသေးလို့ သန့်စင်သော မြို့တော် မှာ မနေနိုင်တော့ဘူး။ နောက် လဝက် နေရင် ကျုပ် ပြန်လာပါ့မယ်၊ အဲဒီ အချိန် ဆိုရင် ခင်ဗျားတို့ အားလုံး ပြင်ဆင် ဖို့ လုံလောက်တဲ့ အချိန် ရလိမ့်မယ် လို့ ယုံကြည်ပါတယ်" လို့ Han Li က ပြုံးလျက် နေရာမှ ထရပ်ကာ ပြောလိုက်လေသည်။ 

သူသည် သန့်စင်သော မြို့တော် တွင် နေထိုင်ရန်၊ Tian Peng မျိုးနွယ်စု အပေါ် လုံလောက်သော ယုံကြည်မှု မရှိကြောင်း အတော်လေး ရှင်းလင်း နေသဖြင့်၊ Jin Yue က ခါးသက်သက် အပြုံးတစ်ခုကို သာ ပြသနိုင်လေသည်။ "အဲဒီလို ဆိုရင်တော့၊ လဝက် အကြာမှာ တွေ့ဖို့ မျှော်လင့်ပါတယ်။ ခင်ဗျား မထွက်သွားခင်..." Jin Yue က ရုတ်တရက် ခန်းမ အပေါက်ဆီသို့ လှည့်ကြည့် လိုက်ပြီး၊ "ကျမ လိုချင်တဲ့ ဝိညာဉ် လက်ဖက်ရည် ကို ယူလာခဲ့!" လို့ သူမရဲ့ အသံကို အပြင်ဘက်ကို ပို့လွှတ်လိုက်လေသည်။ 

ခဏအကြာတွင် အစေခံ တစ်ဦး ခန်းမ ထဲသို့ အလျင်အမြန် ဝင်ရောက်လာပြီးနောက် အဝါရောင် သားရေ အိတ် တစ်လုံးကို Han Li ထံသို့ ကမ်းပေးလိုက်လေသည်။ 

"လက်ဆောင် အတွက် ကျေးဇူးတင်ပါတယ်။" Han Li က သားရေ အိတ်ကို လက်ခံရန် အင်္ကျီလက်စ ကို တစ်ချက် ဝှေ့ယမ်းလိုက်ပြီးနောက် Jin Yue ဘက်သို့ နှုတ်ဆက်သည့် အနေဖြင့် လက်အုပ်ချီ လိုက်ကာ ထွက်ခွာ သွားလေသည်။ 

ထို့နောက် မကြာမီတွင်၊ သန့်စင်သော မြို့တော် မှ အဇူရာ အလင်းတန်း တစ်ခု ပစ်ထွက်လာပြီးနောက် ကြိမ်အနည်းငယ် အလင်း လင်းလက် သွားကာ အဝေးသို့ ပျောက်ကွယ်သွားလေသည်။ 

ခဏအကြာတွင်၊ Han Li သည် သန့်စင်သော မြို့တော် မှ ကီလိုမီတာ သိန်းပေါင်းများစွာ ဝေးကွာသော အမည်မသိ တောင်တန်း တစ်ခု ပေါ်သို့ ဆင်းသက်လာလေသည်။ ထို့နောက် သူသည် တောင်အောက်တွင် လျှို့ဝှက် အခန်း တစ်ခုကို အလျင်အမြန် ဖန်တီးလိုက်ပြီး အဝင်ဝ တွင် နက်နဲသော ဖုံးကွယ်ခြင်း ဖွဲ့စည်းမှု (concealment formation) တစ်ခုကို တပ်ဆင်လိုက်လေသည်။ 

လျှို့ဝှက် အခန်း အတွင်းသို့ ဝင်ရောက်ပြီးနောက်၊ သူသည် မြေပြင် ပေါ်တွင် ခြေထောက်ကို ခွေလျက် ထိုင်လိုက်ပြီး သန့်စင်သော မြို့တော် တွင် အလည်အပတ် သွားရောက်စဉ် အတွင်း သူ ပြောဆို လုပ်ကိုင်ခဲ့သည့် အရာများကို ပြန်လည် စဉ်းစားကာ၊ သူမဖြစ်မနေ မှားယွင်းမှု အချို့ ပြုလုပ်ခဲ့ခြင်း ရှိမရှိ အကဲဖြတ် နေလေသည်။ 

အချိန်အတော်ကြာ ပြီးနောက်၊ သူက သက်ပြင်း တစ်ချက် ချလိုက်ရာ၊ သူ၏ မျက်လုံးများ ထဲရှိ စဉ်းစားဆင်ခြင်နေသော အမူအရာ မှာ ပျောက်ကွယ် သွားလေသည်။ 

ဤတစ်ကြိမ်တွင်၊ Tian Peng မျိုးနွယ်စု ၏ အာရုံစိုက်မှု ကို ရရှိစေရန် ရည်ရွယ်ချက် ဖြင့် သူ၏ Kun Peng Transformation ကို တမင်တကာ ထုတ်ဖော် ပြသခဲ့ခြင်း ဖြစ်လေသည်။ 

သူ၏ လက်ရှိ ကျွမ်းကျင်မှု အဆင့် ဖြစ်သော နိုးထခြင်း ပြောင်းလဲမှု (Awakening Transformations) ၁၂ မျိုး ဖြင့်၊ သူ၏ Kun Peng Transformation မှာ သဘာဝကျစွာပင် အလွန် အစွမ်းထက်ပြီး၊ Tian Peng မျိုးနွယ်ဝင် များ ပိုင်ဆိုင်သည့် မွေးရာပါ အသွင်ပြောင်းခြင်း (innate transformation) ထက် များစွာ ပိုမို အစွမ်းထက်လေသည်။ 

သို့သော်လည်း၊ Jin Yue သာလျှင် ထို အသွင်ပြောင်းခြင်း နှစ်ခု အကြားရှိ တိကျသော ကွာခြားချက် များကို ခွဲခြား သိမြင်နိုင်ပြီး၊ ထိုအကြောင်းကြောင့် Han Li ကို မြင်လိုက်ရသောအခါ သူမ အလွန် အံ့အားသင့် ခဲ့ရခြင်း ဖြစ်လေသည်။ 

သေချာသည်မှာ၊ Tian Tiang မျိုးနွယ်စု အယ်လ်ဒါ များ အားလုံး သူ့အပေါ် ရန်မူ လာပါကတောင်၊ သူသည် သူ့ကိုယ်သူ ကာကွယ် နိုင်မည်ဟု ယုံကြည်မှု ရှိသောကြောင့်သာ Han Li က ဤကဲ့သို့သော အရာမျိုးကို လုပ်ရန် ရဲတင်းခဲ့ခြင်း ဖြစ်လေသည်။ သူသည် သူတို့ အားလုံးကို တစ်ပြိုင်နက်တည်း မအနိုင်ယူ နိုင်သေးသော်လည်း၊ အကယ်၍ သူ ထွက်ပြေး မည်ဆိုပါက မည်သူကမျှ သူ့ကို တားဆီးနိုင်မည် မဟုတ်ပေ။ ၎င်းမှာ Jin Yue လည်း သဘာဝကျကျ ကောင်းစွာ သိရှိထားသော အရာပင် ဖြစ်လေသည်။ ထို့အပြင်၊ Han Li ထုတ်ဖော်ပြသ ခဲ့သော များစွာ တိုးတက်လာသည့် Kun Peng Transformation ကြောင့်၊ အစပိုင်းတွင် သူမက သူ့အပေါ် ယဉ်ကျေးစွာ ဆက်ဆံခဲ့ခြင်း ဖြစ်လေသည်။ 

အလဲအလှယ် ၏ တစ်စိတ်တစ်ပိုင်း အဖြစ် သူ ကမ်းလှမ်းခဲ့သော ကျင့်ကြံရေး အတတ်ပညာ အကြောင်း ပြောရလျှင်၊ ၎င်းမှာ နိုးထခြင်း ပြောင်းလဲမှု ၁၂ မျိုး နှင့် Gu (ကူ) မိသားစု ၏ ဝိညာဉ် သွေး သန့်စင်ခြင်း နည်းလမ်း (spirit blood refinement method) တို့ကို သူ၏ ဗဟုသုတ များဖြင့် ပေါင်းစပ် ထည့်သွင်း စဉ်းစားပြီးနောက် သူ ကိုယ်တိုင် ဖန်တီး ခဲ့ခြင်း ဖြစ်လေသည်။ 

ကျင့်ကြံရေး အတတ်ပညာ မှာ Tian Peng မျိုးနွယ်ဝင် များ အတွက် အမှန်တကယ် ပုံမှန် မဟုတ်လောက်အောင် ထိရောက်မှု ရှိမည် ဖြစ်သောကြောင့်၊ Jin Yue က အလွန် စိတ်ဝင်စား ခဲ့ခြင်း ဖြစ်လေသည်။ ယခုအခါ သူမနှင့် ဤသဘောတူညီချက် ကို ပြုလုပ်ပြီး ဖြစ်ရာ၊ သူသည် မြေလွှာ ချောက်ကမ်းပါး အတွင်းသို့ ပြဿနာ မရှိဘဲ ဝင်ရောက် နိုင်သင့်ပြီ ဖြစ်လေသည်။ 

Tian Peng မျိုးနွယ်စု သည် Flying Spirit မျိုးနွယ်စု ၏ အားနည်းသော အကိုင်းအခက် များ အနက် တစ်ခု ဖြစ်သော်လည်း၊ Jin Yue မှာ late-holy race သက်ရှိ တစ်ဦး ဖြစ်နေဆဲ ဖြစ်ရာ၊ ဤအရာက သူမ စီစဉ်ပေးရန် အတွက် အမှန်တကယ် သိပ်မခက်ခဲ သင့်ပေ။ 

သူမ၏ အကူအညီ မပါဘဲ ဆိုလျှင်၊ သူ မြေလွှာ ချောက်ကမ်းပါး သို့ ခိုးဝင်ရန် သေချာပေါက် ပိုမို ခက်ခဲ မည် ဖြစ်လေသည်။ သို့သော်လည်း၊ သူမ အလောတကြီး တစ်ခုခု လုပ်ဆောင် လာနိုင်သည့် အခြေအနေ မျိုး အတွက်၊ နောက်တစ်ကြိမ် Jin Yue နှင့် ပြန်လည် တွေ့ဆုံရန် သွားရောက်ချိန် တွင် သူ အမြဲတမ်း သတိထား နေရဦးမည် ဖြစ်လေသည်။ 

သေချာသည်မှာ၊ ဤကိစ္စ မှာ Grand Ascension Stage (မဟာ စကြာဝဠာ ချဲ့ထွင်ခြင်း အဆင့်) သက်ရှိ တစ်ဦး နှင့် သက်ဆိုင်နေကြောင်း သူ အရိပ်အမြွက် ပြောပြီးသည့် နောက်တွင်၊ ထိုသို့ ဖြစ်လာနိုင်ခြေ မှာ သဘာဝကျစွာ မရှိသလောက် နည်းပါးသွားလေသည်။ 

၎င်းကို စိတ်ထဲစွဲမှတ်လျက်၊ Han Li သည် သူ၏ အတွေးများကို ဘေးဖယ်ထားလိုက်ပြီး တရားထိုင်သည့် အခြေအနေ သို့ ဝင်ရောက်ရန် သူ၏ မျက်လုံးများကို မှိတ်လိုက်လေသည်။ 

ထိုအချိန်တွင်၊ Tian Peng မျိုးနွယ်စု ၏ အယ်လ်ဒါ များသည် Jin Yue နှင့် ဆွေးနွေးပြီးနောက် သန့်စင်သော မြို့တော် ရှိ ခန်းမကြီး တစ်ခုမှ ထွက်ခွာ သွားကြလေသည်။ ထို့ကြောင့် Jin Yue တစ်ဦးတည်းသာ ခန်းမ ၏ အဓိက ထိုင်ခုံ ပေါ်တွင် ကျန်ရစ်ခဲ့ပြီး၊ သူမ၏ မျက်နှာပေါ်တွင် စဉ်းစားဆင်ခြင်နေသော အမူအရာ တစ်ခု ဖြင့် တစ်ခုခုကို အလေးအနက် စဉ်းစားနေပုံ ရလေသည်။ 

လဝက် ဆိုသော အချိန်မှာ မျက်တောင် တစ်ခတ် အတွင်း ကုန်လွန်သွားပြီး၊ ထိုနေ့တွင်၊ အလင်းတန်း အများအပြား သန့်စင်သော မြို့တော် မှ ပျံသန်း ထွက်ခွာ သွားကာ Flying Spirit မျိုးနွယ်စု ၏ နယ်မြေ အတွင်းပိုင်း သို့ ဦးတည်သွားလေသည်။ 

ဤအလင်းတန်း များ အနက် တွင် သူ၏ ပုံမှန် အဇူရာ အင်္ကျီ ကို ဝတ်ဆင်ထားသော Han Li၊ အဖြူရောင် ဝတ်စုံ ဝတ်ဆင်ထားသော Jin Yue၊ နှင့် သူမ၏ ခန္ဓာကိုယ် ပတ်လည်တွင် လျှပ်စီးတန်း များ လင်းလက်နေသော အမျိုးသမီး ငယ် တစ်ဦး တို့ ပါဝင်လေသည်။ 

အမျိုးသမီး ငယ် တွင် ကြီးမားပြီး တောက်ပသော မျက်လုံးများ ရှိပြီး၊ သူမမှာ Tiang Peng မျိုးနွယ်စု ၏ သန့်စင်သော သခင် နှစ်ဦး အနက်မှ တစ်ဦး ဖြစ်သည့် Lei Lan ပင် ဖြစ်လေသည်။ 

"Fellow Daoist Han၊ ကျမက သန့်စင်သော သခင် ကို မြေလွှာ ချောက်ကမ်းပါး ရဲ့ လျှို့ဝှက် နေရာ တစ်ခုထဲကို လွှတ်ပြီး သူမရဲ့ ရေခဲ ရန်လိုခြင်း လျှို့ဝှက် နည်းစနစ် (glacial baleful secret technique) ကို ကျင့်ကြံ ခိုင်းမယ်၊ ပြီးတော့ ခင်ဗျား က သူမရဲ့ သက်တော်စောင့် အဖြစ် ဟန်ဆောင် ရလိမ့်မယ်။ သာမန် အခြေအနေ တွေ အောက်မှာ ဆိုရင် ပြဿနာ မရှိသင့်ပေမယ့် စစ်ဆေးမှု တွေ လုပ်တဲ့ အခါမှာတော့ ခင်ဗျား သတိထားဖို့ လိုပါမယ်။ ဘာပဲဖြစ်ဖြစ်၊ ငါတို့ နောက်ပိုင်း ရောက်လာခဲ့တဲ့ အဆင့်မြင့် Flying Spirit မျိုးနွယ်ဝင် တချို့ ရဲ့ မွေးရာပါ စွမ်းရည် တွေက အလွန် ကြိုတင် ခန့်မှန်းရ ခက်ခဲပါတယ်။ အကယ်၍ တာဝန်ကျနေတဲ့ အစောင့် တွေက ရှာဖွေ ထောက်လှမ်းရေး လျှို့ဝှက် နည်းပညာ (detection secret techniques) ကို ကျွမ်းကျင်တယ် ဆိုရင်တော့ ပြဿနာ တချို့ ရှိလာနိုင်တယ်" လို့ Jin Yue က အလေးအနက် ပြောလိုက်လေသည်။ 
