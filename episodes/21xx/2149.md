# A Record of a Mortal’s Journey to Immortality - Chapter 2149

အဲ့ဒီ အချိန် မှာပင် ပျံသန်းနေတဲ့ လှည်းကြီး ရဲ့ အပေါ် ပေ ၂၀၀ လောက် အကွာမှာ နေရာလပ် လှိုင်း တွေ ပေါ်ထွက်လာခဲ့ရသလို ဟန်လီ တို့ ၃ ယောက် လည်း ပေါ်ထွက်လာခဲ့ကြတော့တာ ပေါ့။

ဟန်လီ ကတော့ ချုံခို တိုက်ခိုက်မှု မဖြစ်ခင် စက္ကန့်ပိုင်း အလို မှာတင် သတိထားမိခဲ့တာ ဖြစ်တာ ဖြစ်တာ ကြောင့်... သူတို့ ၃ ယောက် စလုံး ကို လှည်း ပေါ်ကနေ ချက်ချင်း ပဲ နေရာရွှေ့ပြောင်းလိုက်နိုင်ခဲ့တာ ပါ။

ဟန်လီ ကတော့ ကောင်းကင်ယံ မှာ ရပ်နေခဲ့သလို အောက်က ရေကန်ကြီး ဆီကိုလည်း ညို့မှိုင်းလှတဲ့ မျက်နှာ နဲ့ စိုက်ကြည့်နေခဲ့သည်။

အောက်က ရန်သူ ကတော့ သူ့ဆီကရော `တောက်အစ္စ ရှဲ့` ဆီကနေ ပါ သူတို့ရဲ့ ရှိနေခြင်း ကို ဖုံးကွယ်ထားနိုင်ခဲ့တာ ဆိုမှတော့... သူတို့ရဲ့ စွမ်းအား တွေ ကတော့ တကယ့်ကို အံ့သြစရာ ကောင်းလှတာ ကတော့ သေချာလှတာ ပေါ့။

သေချာတာ ကတော့ တကယ့်ကို အစွမ်းထက်လှတဲ့ ဖြစ်တည်မှု တစ်ယောက် က သူတို့နောက်ကို လိုက်လာခဲ့တာ ပါပဲ။

အဲ့ဒီ အချိန် မှာပင် ဧရာမ အစိမ်းရောင် လက်ကြီး ကတော့ မရေမတွက်နိုင်လှတဲ့ ရေစက် တွေ အဖြစ် ပြောင်းလဲသွားခဲ့ရသလို ရေကန် ထဲကိုလည်း မိုးရွာသလိုမျိုး ပြန်ပြီးတော့ ကျဆင်းသွားခဲ့တော့တာ ပင်။

အဲ့ဒီ အချိန် မှာပင် ရေကန် ထဲက ရေ တွေ ကလည်း ပြင်းထန်စွာ နဲ့ လှုပ်ခတ်လာခဲ့ရသလို ပေ ၁၀၀ လောက် မြင့်မားလှတဲ့ ခန်းမဆောင်ကြီး တစ်ခု လည်း ပေါ်ထွက်လာခဲ့တော့သည်။

ထို ခန်းမဆောင် ကတော့ လုံးဝ ဆိုသလို ကြည်လင်နေခဲ့သလို အပြာရောင် ဖျော့ဖျော့ အလင်းတန်း တွေ လည်း တောက်ပေနေခဲ့ရာ... ကြည့်ရတာ အဲ့ဒါ ကို ရေကန် ထဲက ရေ တွေ နဲ့ပဲ တည်ဆောက်ထားတဲ့ ပုံစံမျိုး ပါပဲ။

ခန်းမဆောင် ရဲ့ အဝင်ဝ မှာတော့ အသားမည်းမည်း နဲ့ အစိမ်းရောင် ဝတ်စုံ ဝတ်ထားတဲ့ အမျိုးသမီး တစ်ယောက် ရပ်နေခဲ့သလို သူမ ကလည်း ဟန်လီ့ ကို အေးစက်လှတဲ့ မျက်နှာ နဲ့ ကြည့်နေခဲ့တာ ပေါ့။

ထို နတ်ဆိုး အမျိုးသမီး မှာတော့ `မဟာ တက်လှမ်းခြင်း အဆင့်` (Grand Ascension Stage) ရှိတဲ့ ဖြစ်တည်မှု တစ်ယောက် ရဲ့ အရှိန်အဝါ တွေ ရှိနေခဲ့တာ ဖြစ်တာ ဖြစ်တာ ကြောင့် ဟန်လီ့ ရဲ့ မျက်နှာ ကလည်း သူမ ကို မြင်လိုက်ရချိန် မှာ အကြီးအကျယ်ကို ပြောင်းလဲသွားခဲ့ရတော့တာ ပင်။

"ယွမ်ချာ (Yuan Cha)! မင်း ရဲ့ စစ်မှန်တဲ့ ခန္ဓာကိုယ် က ဝိညာဉ် လောက ထဲကို ဆင်းသက်လာတာ လား?"

ထို အမျိုးသမီး ရဲ့ မျက်နှာပေါ်မှာတော့ အေးစက်လှတဲ့ အပြုံး တစ်ခု ပေါ်လာခဲ့သလို ပြန်ဖြေလိုက်သည် "မိုး တို့ အခုလိုမျိုး မြန်မြန်ဆန်ဆန်ကြီး တွေ့ရလိမ့်မယ် လို့တော့ မထင်ထားခဲ့မိဘူး။ မင်း က ငါ့ကို တစ်ကြိမ်ထက်မက ဒုက္ခပေးခဲ့တာ ဆိုတော့... ဒီနေ့ ကတော့ မင်း ရဲ့ အဆုံးသတ် ပဲ! မင်း သာ ငါ့ဆီမှာ အညံ့ခံမယ် ဆိုရင်တော့... ငါ မင်း ကို မြန်မြန် နဲ့ နာကျင်မှု မရှိဘဲနဲ့ သေခွင့်ပေးဖို့ အတွက် စဉ်းစားပေးနိုင်တာ ပေါ့၊ ဒါပေမယ့် မင်း သာ ပြန်တိုက်ဖို့ ကြိုးစားမယ် ဆိုရင်တော့... မင်း အနေနဲ့ နာကျင်မှု တွေ ကိုပဲ ရရှိသွားလိမ့်မယ်။"

"မင်း ရဲ့ စစ်မှန်တဲ့ ခန္ဓာကိုယ် က ဒီမှာ ရှိနေရုံ နဲ့တင် ငါ က မင်း ကို ကြောက်လိမ့်မယ် လို့ မင်း ထင်နေတာ လား? ငါ မကြာသေးခင် တုန်းကတင် နတ်ဆိုး ဘိုးဘေး ပေါင်းများစွာ နဲ့ တွေ့ခဲ့တာ ဖြစ်ပေမဲ့ ဘယ်သူမှ ငါ့ကို ဘာမှ မလုပ်နိုင်ခဲ့ကြဘူး လေ၊" ဟု ဟန်လီ က အေးအေးဆေးဆေး ပဲ ပြန်ဖြေလိုက်သည်။

ဟန်လီ အနေနဲ့ `ယွမ်ချာ` ရဲ့ စစ်မှန်တဲ့ ခန္ဓာကိုယ် ကို မမြင်ရတာ ကြာပြီ ဆိုပေမယ့်လည်း၊ သူမ ရဲ့ ခန္ဓာကိုယ် ပွား တစ်ခု ရဲ့ လိုက်လံ ဖမ်းဆီးခြင်း ကို အတော်လေးကို ကြာရှည်စွာ ခံခဲ့ရတာ ဖြစ်တာ ဖြစ်တာ ကြောင့် သူမ ကိုတော့ သူ ချက်ချင်း ပဲ မှတ်မိတာ ပေါ့။

ဒါပေမယ့် အဲ့ဒီ အချိန် ကတည်းက သူ လည်း အများကြီး ပိုပြီးတော့မှ သန်မာလာခဲ့ပြီ ဖြစ်သလို သူ့ရဲ့ ဘေးနား မှာလည်း `တောက်အစ္စ ရှဲ့` ရှိနေခဲ့တာ ဖြစ်တာ ဖြစ်တာ ကြောင့်... ဒီ အခြေအနေ ကိုတော့ သူ သိပ်ပြီးတော့မှ စိုးရိမ်မနေပါဘူး။

`ယွမ်ချာ` လည်း ဒါကို ကြားလိုက်ရချိန် မှာ မျက်ခုံး တစ်ဖက် ကို ပင့်လိုက်မိပေမယ့် သူမ လည်း အမူအရာ ကင်းမဲ့လှတဲ့ အသံ နဲ့ပဲ ဆက်ပြောလိုက်သည် "မင်း က တခြားသော နတ်ဆိုး ဘိုးဘေး တွေ နဲ့ တွေ့ခဲ့တာ ဟုတ်လား? အဲ့ဒါ ဆိုရင်တော့... မကြာသေးခင် ကမှ နေရာလပ် လှိုဏ်ခေါင်း ထဲကနေ ထွက်လာခဲ့တဲ့ လူ က မင်း ပဲ ပေါ့။ ငါ တကယ်ကို သိချင်မိတယ်... `ခန္ဓာကိုယ် ပေါင်းစည်းခြင်း အဆင့်` (Body Integration Stage) လောက် ပဲ ရှိတဲ့ ကျင့်ကြံသူ တစ်ယောက် က ဘယ်လိုမျိုး နတ်ဆိုး ဘိုးဘေး တွေ နဲ့ တွေ့တာ တောင်မှ အသက်ရှင်နိုင်ခဲ့ရတာ လဲ ဆိုတာ ကို ပေါ့။ မင်း က တကယ့်ကို ပါရမီ ရှိလှတဲ့ လူ တစ်ဦး ဆိုတာ ကိုတော့ ငါ ဝန်ခံပါတယ်၊ မင်း ရဲ့ ကျင့်ကြံခြင်း အဆင့် ကလည်း အလွန်ကို မြန်မြန်ဆန်ဆန်ကြီး တိုးတက်လာခဲ့တာ ပဲ လေ၊ ဒါပေမယ့် မင်း ရဲ့ ကျင့်ကြံခြင်း ခရီးစဉ် ကတော့ ဒီမှာတင် အဆုံးသတ်သွားခဲ့ရပြီ။"

သူမ ရဲ့ စကား ဆုံးသွားတာ နဲ့တင် `ယွမ်ချာ` လည်း လက်တစ်ဖက် ကို ရုတ်တရက် မြှောက်လိုက်ရင်း ဟန်လီ့ အဖွဲ့ ရှိရာ ဆီကို ဖမ်းဆုပ်လိုက်တော့သည်။

အောက်က ရေကန် ထဲက ရေ တွေ လည်း ရေတံခွန်ကြီး တစ်ခု အပေါ်ကို ပြန်တက်လာသလိုမျိုး ချက်ချင်း ပဲ ပေါက်ကွဲထွက်ပေါ်လာခဲ့ရသလို ဧရာမ အစိမ်းရောင် လက်ကြီး တစ်ဖက် အဖြစ်လည်း ထပ်ပြီးတော့ ပြောင်းလဲသွားခဲ့တော့တာ ပင်။

ဒါပေမယ့် ဒီ လက်ကြီး ကတော့ အရင်က လက်ထက် ၁၀ ဆလောက် ပိုပြီးတော့မှ ကြီးမားလှတာ ဖြစ်သလို ကောင်းကင်ယံ တစ်ခုလုံး ကိုလည်း ဖုံးလွှမ်းသွားခဲ့ရပြီး ဟန်လီ့ အဖွဲ့ ဆီကို ရိုက်ချလိုက်ပါတော့သည်။

ဟန်လီ ရဲ့ မျက်လုံး တွေ လည်း ဒါကို မြင်လိုက်ရချိန် မှာ အနည်းငယ် ကျဉ်းမြောင်းသွားခဲ့ရသလို၊ သူ လည်း သူ့ရဲ့ ပါးစပ် ကို ဖွင့်လိုက်ရင်း ငွေရောင် မီးတောက် အလင်းလုံး တစ်ခု ကို ထုတ်လွှတ်လိုက်ပြီး လက်ဟန် တစ်ခု ကိုလည်း အလျင်အမြန် ပဲ လုပ်ဆောင်လိုက်တော့တာ ပေါ့။

ထို ငွေရောင် မီးတောက် လည်း တစ်ပေလောက် ရှိတဲ့ ငွေရောင် မီးကျီးဖို (Fire Raven) တစ်ကောင် အဖြစ် ချက်ချင်း ပြောင်းလဲသွားခဲ့သလို၊ ဟန်လီ လည်း အဲ့ဒီ ဆီကို လက်တစ်ဖက် နဲ့ ညွှန်ပြလိုက်ရာ၊ အဲ့ဒါ လည်း တောင်ငယ် တစ်လုံးခန့် ကြီးမားလှတဲ့ အထိ ချက်ချင်း ပွားလာခဲ့ရပြီး ကျယ်လောင်စွာ နဲ့ အော်ဟစ်လိုက်တော့သည်။

အဲ့ဒီနောက်မှာတော့ ဧရာမ မီးကျီးဖိုကြီး လည်း ထို ဧရာမ လက်ကြီး ထဲကို ကျယ်လောင်လှတဲ့ ပေါက်ကွဲသံကြီး နဲ့အတူ တိုးဝင်သွားခဲ့ရသလို နှစ်ခု စလုံး လည်း တစ်ပြိုင်နက်တည်း မှာတင် ပေါက်ကွဲသွားခဲ့ကြတော့တာ ပင်။

ရေ နဲ့ မီး တို့ ကလည်း ကောင်းကင်ယံ မှာ ရောယှက်သွားခဲ့ကြရသလို ဧရာမ ရေတိုင်ကီ တွေ နဲ့ မီးတိုင်ကီ တွေ အဖြစ် ကောင်းကင်ပေါ်ကို တက်သွားခဲ့ကြပြီး၊ ခဏအတွင်း မှာတင် ပတ်ဝန်းကျင် တစ်ခုလုံး မှာ ရေငွေ့ တွေ ချက်ချင်း ပဲ ပြည့်နှက်သွားခဲ့ရတော့တာ ပေါ့။

`ယွမ်ချာ` ရဲ့ မျက်နှာပေါ်မှာတော့ မထီမဲ့မြင် ပြုံး တစ်ခု ပေါ်လာခဲ့သလို တစ်လုံးတည်းသော စကားလုံး ကို ပြောလိုက်သည် "စုစည်းစမ်း။"

ရုတ်တရက် ဆိုသလို ပဲ မရေမတွက်နိုင်လှတဲ့ အပြာရောင် အလင်း အစက်အပြောက် တွေ က ဟင်းလင်းပြင် ထဲမှာ ပေါ်ထွက်လာခဲ့ရသလို ရေငွေ့ တွေ ထဲကိုလည်း မိုးရေစက် တွေ လိုမျိုး တိုးဝင်သွားခဲ့ကြတော့သည်။

အဲ့ဒီ ရေငွေ့ တွေ လည်း ချက်ချင်း ဆိုသလို ပဲ ပေပေါင်း ၁၀၀၀ ကျော် မြင့်မားလှတဲ့ အဖြူရောင် တောင်ကြီး တစ်လုံး အဖြစ် စုစည်းသွားခဲ့ရသလို အပြာရောင် `စာလုံး` (Rune) ပေါင်းများစွာ ကို ထုတ်လွှတ်ရင်း အောက်ကို ဖိချလိုက်တော့သည်။

ထို တောင်ကြီး ကတော့ ကြည့်လိုက်ရင် အလေးချိန် မရှိသလိုမျိုး ထင်ရပေမယ့် ဟန်လီ ရဲ့ မျက်နှာ ကတော့ ဒါကို မြင်လိုက်ရချိန် မှာ ညို့မှိုင်းသွားခဲ့ရသလို၊ သူ လည်း ရွှေရောင် အလင်းတန်း တစ်ခု နဲ့အတူ ဧရာမ ရွှေရောင် လူဝံကြီး တစ်ကောင် အဖြစ် ပြောင်းလဲသွားခဲ့ရင်း သူ့ရဲ့ လက်သီး နှစ်ဖက် စလုံး နဲ့ တိုက်ခိုက်လိုက်ပါတော့သည်။

ရွှေရောင် လက်သီး ပုံရိပ်ကြီး တစ်စုံ လည်း ထို တောင်ကြီး ဆီကို တိုက်ရိုက် ဆိုသလို ပဲ တိုက်ခိုက်လိုက်တာ ဖြစ်တာ ဖြစ်တာ ကြောင့် အပြာရောင် စာလုံး တွေ လည်း ပြင်းထန်စွာ နဲ့ တုန်ခါသွားခဲ့ရသလို ပျက်သုဉ်းတော့မယ့် ပုံစံမျိုး ဖြစ်သွားခဲ့ရပေမယ့်၊ အဖြူရောင် တောင်ကြီး ကတော့ ဘာမှ မဖြစ်ဘဲနဲ့ အောက်ကို ဆက်ပြီးတော့မှ ဆင်းသက်လာခဲ့တာ ပေါ့။

ဟန်လီ လည်း ဒါကို မြင်လိုက်ရချိန် မှာ သူ့ရဲ့ နှလုံးသား ထဲမှာ တုန်လှုပ်သွားခဲ့ရသလို သူ လည်း သူ့ရဲ့ လက်သီး တွေ ကို ပြန်ပြီးတော့မှ ရုပ်သိမ်းလိုက်ရင်း သူ့ရဲ့ အစွမ်းထက်လှတဲ့ တောင် နှစ်လုံး ကို ထုတ်ယူလိုက်တော့တာ ပင်။

အဲ့ဒီနောက်မှာတော့ သူ လည်း ကျယ်လောင်စွာ နဲ့ ဟိန်းဟောက်လိုက်ရင်း သူ့ရဲ့ လက်မောင်း တွေ ကို ဝှေ့ယမ်းလိုက်ရာ ထို တောင် နှစ်လုံး လည်း ကောင်းကင်ယံ ဆီကို ပျံတက်သွားခဲ့ကြတော့သည်။

ထို တောင် နှစ်လုံး လည်း အဖြူရောင် တောင်ကြီး ရဲ့ အောက်ခြေ ကို ချက်ချင်း ဆိုသလို ပဲ ထိမှန်သွားခဲ့ကြရသလို တောက်ပလှတဲ့ အလင်းတန်း တွေ နဲ့အတူ မြေကမ္ဘာ တုန်ဟည်းသွားစေမယ့် ပေါက်ကွဲသံကြီး လည်း ထွက်ပေါ်လာခဲ့တော့တာ ပေါ့။

အဲ့ဒီ အချိန် မှာပင် ပြင်းထန်လှတဲ့ စွမ်းအင် လှိုင်း တွေ လည်း အရပ်မျက်နှာ အနှံ့အပြား ဆီကို ပျံ့နှံ့သွားခဲ့ရသလို ကောင်းကင်ယံ တစ်ခုလုံး ကိုလည်း ပြင်းထန်စွာ နဲ့ တုန်ခါသွားစေခဲ့တော့သည်။

တစ်ဖက် မှာလည်း ဟန်လီ့ ခန္ဓာကိုယ် ထဲကနေ ရွှေရောင် အလင်းတန်း တွေ ထွက်ပေါ်လာခဲ့ရသလို `ကျူးကော်အာ` ကိုပါ သိမ်းဆည်းလိုက်ရင်း ရှေ့ကို ခြေတစ်လှမ်း လှမ်းလိုက်တာ နဲ့တင် သူ လည်း ချက်ချင်း ပဲ ပျောက်ကွယ်သွားခဲ့တော့တာ ပေါ့။

`တောက်အစ္စ ရှဲ့` ကတော့ လေပြေ လေညင်းလေး တစ်ခု လိုမျိုး အဲ့ဒီ နေရာ ကနေ ချက်ချင်း ပဲ ပျောက်ကွယ်သွားခဲ့တာ ပင်။

နောက်တစ်စက္ကန့် မှာတော့ ခုနက သူတို့ ရပ်နေခဲ့တဲ့ နေရာ ဆီကို ပြင်းထန်လှတဲ့ စွမ်းအင် ပေါက်ကွဲမှု တွေ က ရိုက်ခတ်သွားခဲ့ကြတော့တာ ပေါ့။

`ယွမ်ချာ` လည်း ပြင်းထန်လှတဲ့ ပေါက်ကွဲမှု တွေ ကို မြင်လိုက်ရချိန် မှာ မျက်မှောင် အနည်းငယ် ကြုတ်သွားခဲ့ရပေမဲ့ သူမ လည်း ဂါထာ တစ်ခု ကို ရွတ်ဖတ်လိုက်ရာ၊ သူမ ရှိနေတဲ့ ခန်းမဆောင်ကြီး ဆီကနေ နူးညံ့လှတဲ့ အပြာရောင် အလင်းတန်း တွေ ထွက်ပေါ်လာခဲ့ရပြီး ထို စွမ်းအင် လှိုင်း တွေ ကို အလွယ်တကူ ပဲ ဖျက်ဆီးပစ်လိုက်တော့သည်။

ထို တောက်ပလှတဲ့ အလင်းတန်း တွေ ပျောက်ကွယ်သွားပြီးတဲ့ နောက်မှာတော့ တောင် ၃ လုံး စလုံး ကတော့ တစ်ခု နဲ့ တစ်ခု အားပြိုင်နေကြတာ ကို တွေ့လိုက်ရတာ ပေါ့။ အစွမ်းထက်လှတဲ့ တောင် နှစ်လုံး က အောက်ကနေပြီးတော့ အဖြူရောင် တောင်ကြီး ကို ပြန်ပြီးတော့မှ ခုခံထားတာ ပင်။

အဖြူရောင် တောင်ကြီး ရဲ့ ပတ်ဝန်းကျင် မှာတော့ မရေမတွက်နိုင်လှတဲ့ အပြာရောင် စာလုံး တွေ က လည်ပတ်နေခဲ့ကြသလို၊ အမည်းရောင် တောင် ကတော့ မီးခိုးရောင် အလင်း လှိုင်း တွေ ကို ထုတ်လွှတ်နေခဲ့ပြီး အပြာရောင် တောင် ကတော့ မရေမတွက်နိုင်လှတဲ့ မမြင်ရတဲ့ ဓားချီ အလင်းတန်း တွေ ကို ထုတ်လွှတ်နေခဲ့တာ ပေါ့။

အခု အချိန် မှာတော့ ဟန်လီ နဲ့ `တောက်အစ္စ ရှဲ့` တို့ လည်း ပေ ၁၀၀၀ ကျော် အကွာမှာ ပြန်ပြီးတော့မှ ပေါ်ထွက်လာခဲ့ကြပြီ ပေါ့။

`ယွမ်ချာ` ရဲ့ မျက်လုံး ထဲမှာတော့ အေးစက်လှတဲ့ အကြည့် တစ်ခု ဖြတ်ပြေးသွားခဲ့ရသလို သူမ လည်း လက်တစ်ဖက် ကို အပေါ်ကို မြှောက်လိုက်ရင်း "တားဆီးစမ်း" ဆိုတဲ့ စကားလုံး ကို ပြောလိုက်တော့သည်။

အဖြူရောင် တောင်ကြီး ရဲ့ ပတ်ဝန်းကျင် မှာ ရှိတဲ့ အပြာရောင် စာလုံး တွေ အားလုံး လည်း တစ်ပြိုင်နက်တည်း ဆိုသလို ပဲ ပေါက်ကွဲသွားခဲ့ကြရသလို ကောင်းကင်ယံ ကနေလည်း အလွန်ကို အေးစက်လှတဲ့ စွမ်းအား တွေ ကျဆင်းလာခဲ့တော့တာ ပင်။

ဟန်လီ ရဲ့ အစွမ်းထက်လှတဲ့ တောင် နှစ်လုံး လည်း ထို အပြာရောင် ရေခဲထု တွေ ထဲမှာ ချက်ချင်း ဆိုသလို ပဲ ပိတ်မိသွားခဲ့တာ ဖြစ်တာ ဖြစ်တာ ကြောင့် ဟန်လီ လည်း ဒါကို မြင်လိုက်ရချိန် မှာ အသက်ရှူဖို့တောင်မှ မေ့လျော့သွားခဲ့ရသလို ချက်ချင်း ပဲ လက်တစ်ဖက် ကို မြှောက်လိုက်ရင်း ငွေရောင် မီးတောက် အလင်းလုံး တစ်ခု ကို ခေါ်ယူလိုက်တော့တာ ပေါ့။

ဒါပေမယ့် သူ က ထို ငွေရောင် မီးတောက် ကို အဝေးက တောင် နှစ်လုံး ဆီကို ပစ်လွှတ်ဖို့ မပြင်ရသေးခင် မှာတင်၊ သူ့ရဲ့ ပတ်ဝန်းကျင် မှာ အပြာရောင် ဝိညာဉ် အလင်းတန်း တွေ ရုတ်တရက် ဆိုသလို လင်းလက်လာခဲ့ရသလို ကြည်လင်နေတဲ့ လူသား ပုံရိပ် ၈ ခု ပေါ်ထွက်လာခဲ့တော့သည်။ အဲ့ဒီ လူသား ပုံရိပ် တွေ အားလုံး ကတော့ `ယွမ်ချာ` နဲ့ လုံးဝ ကို တူညီနေခဲ့ကြတာ ပါ။

ဒါပေမယ့် သူတို့ရဲ့ ခန္ဓာကိုယ် တွေ ကတော့ ရေခဲ ရုပ်ထု တွေ လိုမျိုး လုံးဝ ကို ကြည်လင်နေခဲ့ကြတာ ဖြစ်သလို ဟန်လီ နဲ့ `တောက်အစ္စ ရှဲ့` တို့ ဆီကိုလည်း တစ်ပြိုင်နက်တည်း ဆိုသလို ပဲ တိုးဝင်လာခဲ့ကြတော့တာ ပင်။

`ကျူးကော်အာ` ကတော့ ခြိမ်းခြောက်မှု တစ်ခု လို့ မသတ်မှတ်ခံရတာ မို့လို့ ထို ပုံရိပ် တွေ က သူမ ကိုတော့ တိုက်ခိုက်ဖို့ အတွက် စိတ်မကူးခဲ့ကြပါဘူး။

ဟန်လီ့ ရဲ့ နှလုံးသား ထဲမှာတော့ ဒါကို မြင်လိုက်ရချိန် မှာ တုန်လှုပ်သွားခဲ့ရသလို၊ သူ့ရဲ့ ငွေရောင် မီးတောက် တွေ လည်း ငွေရောင် မီး ကြိုး နှစ်ချောင်း အဖြစ် ချက်ချင်း ပဲ ပြောင်းလဲသွားခဲ့ရပြီး ချဉ်းကပ်လာတဲ့ ပုံရိပ် နှစ်ခု ဆီကို ပျံသန်းသွားခဲ့တော့တာ ပေါ့။

အဲ့ဒီ အချိန် မှာပင် အစိမ်းရောင် နဲ့ ရွှေရောင် အလင်းတန်း တွေ လည်း ထွက်ပေါ်လာခဲ့ရသလို သူ့ရဲ့ `ဗြဟ္မာ ရွှေခန္ဓာ` (Provenance Golden Body) နဲ့ ဝိညာဉ် ခန္ဓာကိုယ် တို့ လည်း ပေါ်ထွက်လာခဲ့ကြပြီး တခြားသော ပုံရိပ် နှစ်ခု ဆီကို တိုးဝင်သွားခဲ့ကြတော့တာ ပင်။

တစ်ဖက် မှာလည်း `တောက်အစ္စ ရှဲ့` ကတော့ သူ့ရဲ့ ပါးစပ် ကို ဖွင့်လိုက်ရင်း ရွှေရောင် အလင်း တိုင် ၄ ခု ကို တစ်ပြိုင်နက်တည်း ဆိုသလို ထုတ်လွှတ်လိုက်ရာ၊ အဲ့ဒါ တွေ လည်း ကျန်ရှိနေတဲ့ ပုံရိပ် ၄ ခု ရဲ့ ခန္ဓာကိုယ် ကို ချက်ချင်း ပဲ ထိုးဖောက်သွားခဲ့ကြတော့တာ ပေါ့။

မီး ကြိုး တွေ နဲ့ ပတ်ထားခံရတဲ့ ပုံရိပ် နှစ်ခု ကတော့ ငွေရောင် မီးတောက် တွေ ရဲ့ ဝါးမြိုခြင်း ကို ခံလိုက်ရပြီး ချက်ချင်း ပဲ ပျောက်ကွယ်သွားခဲ့ရပေမယ့်၊ တခြားသော ပုံရိပ် နှစ်ခု ကတော့ ရွှေခန္ဓာ နဲ့ ဝိညာဉ် ခန္ဓာကိုယ် တို့ ကို ကောင်းကောင်းကြီး ပြန်ပြီးတော့မှ ရင်ဆိုင်နိုင်နေခဲ့တာ ပေါ့။

`တောက်အစ္စ ရှဲ့` ဆီကို တိုးဝင်သွားတဲ့ ပုံရိပ် ၄ ခု ကတော့ ရွှေရောင် အလင်းတန်း တွေ ကြောင့် လှုပ်ရှားလို့ မရတော့ဘဲနဲ့ ဖြစ်နေခဲ့ရသလို `တောက်အစ္စ ရှဲ့` လည်း လက်ဖဝါး တွေ နဲ့ သူတို့ကို ရိုက်ချလိုက်ကာ ချက်ချင်း ပဲ ဖျက်ဆီးပစ်လိုက်တော့တာ ပင်။

ဟန်လီ လည်း ဒါကို မြင်လိုက်ရချိန် မှာ အတော်လေးကို ဝမ်းသာသွားခဲ့ရသလို သူ လည်း အပြာရောင် ပုံရိပ် နှစ်ခု ကို ထုတ်လွှတ်လိုက်ရင်း ရွှေခန္ဓာ တို့ နဲ့ တိုက်ခိုက်နေတဲ့ ပုံရိပ် နှစ်ခု ကိုပါ ဖျက်ဆီးပစ်လိုက်တော့တာ ပေါ့။

ဒါပေမယ့် `ယွမ်ချာ` ကတော့ ဒါကို မြင်လိုက်ရချိန် မှာ ထိတ်လန့်သွားတာ မြင် ဒေါသထွက်သွားတာ မျိုး မရှိဘဲနဲ့၊ သူမ ရဲ့ မျက်နှာပေါ်မှာ အပြုံး ဖျော့ဖျော့လေး တစ်ခု ပေါ်လာခဲ့ရသလို လက်ဟန် တစ်ခု ကိုလည်း ရုတ်တရက် ပဲ လုပ်ဆောင်လိုက်တော့တာ ပင်။

> Source: https://novelsonline.org/a-record-of-a-mortals-journey-to-immortality/chapter-2149
> Pulled as original English (non-interactive).
