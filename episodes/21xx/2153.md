# A Record of a Mortal’s Journey to Immortality - Chapter 2153

ဟန်လီ လည်း ဒါကို ကြားလိုက်ရချိန် မှာ တိတ်ဆိတ်သွားခဲ့ပေမယ့်လည်း၊ `တောက်အစ္စ ရှဲ့` ရဲ့ မျက်နှာပေါ် မှာတော့ အံ့သြသွားတဲ့ အမူအရာ တစ်ခု ပေါ်လာခဲ့ရသလို ရွတ်ဆိုလိုက်သည် "`ကြယ်ခုနစ်ပွင့် လဗိမာန် ခန္ဓာကိုယ်` (Seven Star Moon Physique) ဟုတ်လား?"

"မင်း က ဒီ ခန္ဓာကိုယ် အကြောင်း ကို ကြားဖူးလို့ လား အဆွေတော် ရှဲ့?" ဟု `ဘိုးဘေး အောက်ရှောင်` က မေးလိုက်သည်။

"ကျွန်တော့် ရဲ့ သခင်ဟောင်း ပြောပြတာ ကို တစ်ခါ ကြားဖူးခဲ့တာ ပါ။ ဒါ က `စစ်မှန်သော နတ်ဘုရား လောက` (True Immortal Realm) မှာတောင်မှ အလွန်ကို ရှားပါးလှတဲ့ ခန္ဓာကိုယ် မျိုး ပါ၊" ဟု `တောက်အစ္စ ရှဲ့` က ပြန်ဖြေလိုက်သည်။

"မင်း ရဲ့ သခင် က မင်း လိုမျိုး `နတ်ဘုရားတု ရုပ်သေး` (Faux Immortal Puppet) တစ်ခု ကိုတောင် ဖန်တီးနိုင်တာ ဆိုတော့... အလွန်ကို အစွမ်းထက်လှတဲ့ ဖြစ်တည်မှု တစ်ယောက် ဖြစ်ရမှာ ပါ၊ အဲ့ဒါ ကြောင့်လည်း သူ ပြောတာ က မှန်မှာ ပါပဲ။ ဝိညာဉ် လောက မှာတော့ ဒီ ခန္ဓာကိုယ် အကြောင်း ကို သိတဲ့ လူ သိပ်မရှိလှပါဘူး၊ ဒါပေမယ့် အစွမ်းအထက်ဆုံး ဖြစ်တည်မှု အချို့ ကြားမှာတော့ ဒါ က လျှို့ဝှက်ချက် မဟုတ်တော့ပါဘူး။ ဒါပေမယ့် အဲ့ဒီ အချက် ကြောင့်ပဲ ငါ က `လင်းလုံ` ကို အခုလိုမျိုး အမြဲတမ်း ဂရုစိုက်နေရတာ ပေါ့။ ဒီ ခန္ဓာကိုယ် ရှိနေမယ် ဆိုရင်တော့... သူမ အနေနဲ့ `ဝိညာဉ် ဆေးကြော သန့်စင်ခြင်း ကန်` ထဲကို မဝင်နိုင်ခဲ့ရင်တောင်မှ `မဟာ တက်လှမ်းခြင်း အဆင့်` ဆီကို ရောက်နိုင်ဖို့ အခွင့်အရေး ကတော့ ရှိနေဦးမှာ ပါ၊" ဟု `ဘိုးဘေး အောက်ရှောင်` က သက်ပြင်းချရင်း ပြောလိုက်သည်။

"ဒီ ခန္ဓာကိုယ် ရှိနေမယ် ဆိုရင်တော့ သူမ အနေနဲ့ သာမန် ကျင့်ကြံသူ တွေ ထက်စာရင် `မဟာ တက်လှမ်းခြင်း အဆင့်` ဆီကို ရောက်ဖို့ အခွင့်အလမ်း ပိုများတာ ကတော့ အမှန်ပါပဲ၊" ဟု `တောက်အစ္စ ရှဲ့` က အမူအရာ ကင်းမဲ့စွာ နဲ့ ပြောလိုက်သည်။

ဟန်လီ ကတော့ ရုတ်တရက် မေးလိုက်သည် "စီနီယာ... ကျွန်တော့် အနေနဲ့ `လင်းလုံ` ရဲ့ အခု အခြေအနေ ကို ကူညီပေးနိုင်မယ့် နည်းလမ်း ရှိမလား?"

`ဘိုးဘေး အောက်ရှောင်` လည်း ဒါကို ကြားလိုက်ရချိန် မှာ အတော်လေးကို ဝမ်းသာသွားခဲ့ရသလို အလျင်အမြန် ပြန်ဖြေလိုက်သည် "မင်း က အရင်က သံယောဇဉ် တွေ ကို တန်ဖိုးထားတဲ့ လူ တစ်ယောက် ဆိုတာ ကို ငါ သိသားပဲ အဆွေတော် ဟန်။ `လင်းအာ` က ထို `သံယောဇဉ် ဖြတ်တောက်ခြင်း အတတ်` နဲ့ မကိုက်ညီဘူး ဆိုတာ သိပြီးတဲ့ နောက်ပိုင်း မှာတော့... ငါ အဲ့ဒီ ကျင့်စဉ် ရဲ့ အကျိုးသက်ရောက်မှု ကို အနည်းဆုံး ဖြစ်သွားအောင် လုပ်နိုင်မယ့် နည်းလမ်း တစ်ခု ကို စဉ်းစားမိခဲ့ပါတယ်၊ အဲ့ဒီလိုမှ တစ်ဆင့် နောက်ပိုင်း မှာ လုံးဝ ဖျက်ပစ်နိုင်မယ့် နည်းလမ်း မျိုး ပေါ့။"

ဟန်လီ လည်း ချက်ချင်း ပဲ မေးလိုက်သည် "ကျွန်တော့် အနေနဲ့ ဘာလုပ်ပေးရမလဲ ဆိုတာ ကို ပြောပြပေးပါ စီနီယာ။ ကျွန်တော့် ရဲ့ လုပ်နိုင်စွမ်း ထဲမှာ ရှိနေသရွေ့တော့... ကျွန်တော် စီနီယာ့ ကို ကူညီပေးဖို့ အတွက် အသင့်ပါပဲ။"

`ဘိုးဘေး အောက်ရှောင်` ကတော့ ဟန်လီ့ ကို ချက်ချင်း ပဲ ပြန်မပြောဘဲနဲ့ `တောက်အစ္စ ရှဲ့` ဆီကို အားနာတဲ့ ပုံစံ နဲ့ လှည့်ကြည့်လိုက်သည် "အဆွေတော် ရှဲ့... ငါ ဒီ ကိစ္စ ကို အဆွေတော် ဟန် နဲ့ သီးသန့် ပြောချင်လို့ ပါ။"

`တောက်အစ္စ ရှဲ့` လည်း ဒါကို ကြားလိုက်ရချိန် မှာ အမူအရာ အနည်းငယ် ပြောင်းလဲသွားခဲ့ရသလို ဟန်လီ့ ဆီကို ကြည့်လိုက်သည်။

သူတို့ ရဲ့ သဘောတူညီချက် ထဲမှာတော့ သူ က ဟန်လီ့ ရဲ့ အမိန့် ကို နားထောင်ရမယ် လို့ မပါပေမယ့်လည်း... သူ က ဟန်လီ ပေးမယ့် `နတ်ဘုရားတု ဆေးလုံး` ပေါ်မှာ မှီခိုနေရတာ ဖြစ်တာ ဖြစ်တာ ကြောင့် အရာအားလုံး ကို ဟန်လီ့ ရဲ့ အဆုံးအဖြတ် အတိုင်းပဲ လိုက်နာလေ့ ရှိတာ ပါ။

ဟန်လီ လည်း ခေတ္တမျှ စဉ်းစားလိုက်ပြီးတဲ့ နောက်မှာတော့ ခေါင်းညိတ်ပြလိုက်သည် "ကျွန်တော်တို့ကို ခဏလောက် သီးသန့်လွှတ်ပေးပါဦး အဆွေတော် ရှဲ့။"

`ဘိုးဘေး အောက်ရှောင်` ပြောပြမယ့် အရာ တွေ က `ငွေလမင်း` ရဲ့ လျှို့ဝှက်ချက် တွေ နဲ့ ဆက်စပ်နေမှာ ကတော့ သေချာလှတာ ဖြစ်တာ ဖြစ်တာ ကြောင့်... သူ လည်း တခြား လူ တစ်ယောက် ကိုတော့ အနားမှာ မရှိစေချင်ပါဘူး၊ အဲ့ဒီ လူ က ရုပ်သေး တစ်ခု ဖြစ်နေမယ် ဆိုရင်တောင်မှ ပေါ့။

`တောက်အစ္စ ရှဲ့` လည်း ခေါင်းညိတ်ပြလိုက်ရင်း ခန်းမဆောင် ထဲကနေ ထွက်သွားခဲ့တော့တာ ပင်။

သူ ထွက်သွားတာ နဲ့တင် ခန်းမဆောင် တံခါး ကလည်း အလိုအလျောက် ပိတ်သွားခဲ့ရသလို၊ သူ လည်း အပြင်မှာ စောင့်နေတဲ့ `ကျူးကော်အာ` ဆီကို လျှောက်သွားခဲ့တော့သည်။

ခြေသံ ကြားလိုက်ရတဲ့ `ကျူးကော်အာ` လည်း ချက်ချင်း ပဲ သတိထားလိုက်မိသလို သူ့ကို မြင်လိုက်ရချိန် မှာတင် သူမ ရဲ့ မျက်နှာပေါ် မှာတော့ ဝမ်းသာသွားတဲ့ အမူအရာ တစ်ခု ပေါ်လာခဲ့တာ ပေါ့။

နာရီ အနည်းငယ် အကြာမှာတော့... ခန်းမဆောင် တံခါးကြီး က အဖြူရောင် အလင်းတန်း တစ်ခု နဲ့အတူ ပြန်ပြီး ပွင့်လာခဲ့ရသလို ဟန်လီ လည်း မျက်မှောင် ကုတ်ရင်း နဲ့ ထွက်လာခဲ့တော့သည်။ ကြည့်ရတာ သူ တစ်ခုခု ကို စိုးရိမ်နေတဲ့ ပုံစံမျိုး ပါပဲ။

ဒါပေမယ့် `တောက်အစ္စ ရှဲ့` နဲ့ `ကျူးကော်အာ` တို့ကို မြင်လိုက်ရချိန် မှာတော့ သူ့ရဲ့ အမူအရာ ကို ချက်ချင်း ပဲ ပုံမှန် ပြန်ဖြစ်အောင် ထိန်းသိမ်းလိုက်ရင်း ပြောလိုက်သည် "သွားကြစို့၊ စီနီယာ အောက်ရှောင် က ကျွန်တော်တို့ အတွက် မနားယူဖို့ နေရာ တစ်ခု စီစဉ်ပေးထားပြီးပြီ; ကျွန်တော်တို့ မဟာမိတ် စစ်တပ် နယ်မြေ ကို ပြန်မရောက်ခင် အထိ ဒီ သင်္ဘော ပေါ်မှာပဲ နေသွားကြမယ်။"

အဲ့ဒီနောက်မှာတော့ သူ လည်း သူတို့ကို အောက်ထပ် က အခန်း တွေ ဆီကို ခေါ်ဆောင်သွားခဲ့တော့တာ ပေါ့။

`တောက်အစ္စ ရှဲ့` ကတော့ ဘာမှ ကန့်ကွက်စရာ မရှိတာ ကြောင့် ချက်ချင်း ပဲ နောက်ကနေ လိုက်သွားခဲ့သည်။

`ကျူးကော်အာ` ကတော့ ဟန်လီ နဲ့ `ဘိုးဘေး အောက်ရှောင်` တို့ ဘာ တွေ ပြောခဲ့ကြလဲ ဆိုတာ ကို အတော်လေးကို သိချင်နေပေမဲ့လည်း မမေးရဲတာ မို့လို့ သိချင်စိတ် ကိုပဲ ထိန်းထားလိုက်ရရင်း သူတို့ အနောက်ကနေ လိုက်ခဲ့ရတာ ပေါ့။

အချိန် တစ်ဝက်လောက် ကြာသွားပြီးတဲ့ နောက်မှာတော့... ဟန်လီ လည်း သင်္ဘော ရဲ့ ဒုတိယ အထပ် မှာ ရှိတဲ့ ဆိတ်ငြိမ်လှတဲ့ အခန်းလေး တစ်ခန်း ထဲမှာ ရှိနေခဲ့သည်။ သူ့ရဲ့ ခန္ဓာကိုယ် ပတ်လည် မှာတော့ ရွှေရောင် အလင်း ဖျော့ဖျော့လေး တွေ ထွက်ပေါ်နေခဲ့သလို သူ လည်း တရားထိုင်နေခဲ့တာ ပါ။

ရုတ်တရက် ဆိုသလို ပဲ သူ လည်း သူ့ရဲ့ မျက်လုံး တွေ ကို ဖွင့်လိုက်ရင်း ရွှေရောင် အလင်းတန်း တွေ ကိုလည်း ပြန်သိမ်းလိုက်ကာ ပြောလိုက်သည် "ဝင်လာခဲ့ပါ အဆွေတော် လင်းလုံ။"

"ကျွန်မ တို့ ပြန်မတွေ့ရတာ နှစ်ပေါင်း ၂၀၀၀ တောင် မပြည့်သေးဘူး ဆိုပေမယ့်လည်း... အစ်ကို က ကျွန်မ အပေါ်မှာ အတော်လေးကို စိမ်းစိမ်းကားကား လုပ်နေပါလား; ကျွန်မ ကို `ငွေလမင်း` လို့ပဲ အရင်လို ခေါ်ပေးပါဦး အစ်ကို ဟန်၊" ဟု `ငွေလမင်း` ရဲ့ သက်ပြင်းချသံလေး ကို အခန်း အပြင်ဘက် ကနေ ကြားလိုက်ရသည်။

"အဲ့ဒီလိုမျိုး ဆိုရင်လည်း ရတာ ပေါ့... အဆွေတော် `ငွေလမင်း`၊" ဟု ဟန်လီ က ပြောလိုက်ရင်း အခန်း တံခါး ဆီကို လက်ဝှေ့ယမ်းလိုက်သည်။

နောက်တစ်စက္ကန့် မှာတော့ တံခါး ကနေ အလင်းတန်း တစ်ခု ထွက်ပေါ်လာခဲ့ရသလို တံခါး လည်း အလိုအလျောက် ပွင့်သွားခဲ့ရပြီး အပြင်မှာ ရပ်နေတဲ့ `ငွေလမင်း` ကို မြင်လိုက်ရတာ ပေါ့။

ဒါပေမယ့် အခု အချိန် မှာတော့ သူမ ရဲ့ အေးစက်စက် အမူအရာ ကတော့ လုံးဝ ကို ပျောက်ကွယ်သွားခဲ့ပြီ လည်း ဖြစ်သည်။ သူမ ရဲ့ မျက်လုံး ထဲမှာတော့ ခံစားချက် တွေ က လှိုင်း တွေ လိုမျိုး လှုပ်ခတ်နေခဲ့သလို သူမ ရဲ့ မျက်နှာပေါ်မှာလည်း ရှက်သွေးဖြန်းနေတဲ့ ပုံစံလေး က သူမ ရဲ့ အလှတရား ကို ပိုပြီးတော့မှ ပေါ်လွင်စေခဲ့ရာ... ဟန်လီ တောင်မှ ခေတ္တမျှ တုန့်ဆိုင်းသွားရတဲ့ အထိ ပါပဲ။

`ငွေလမင်း` လည်း တံခါး ပွင့်သွားတာ ကို မြင်လိုက်ရချိန် မှာ အမူအရာ အတန်ငယ် ပြောင်းလဲသွားခဲ့ရသလို အခန်း ထဲကို ဝင်လာခဲ့ပြီး ဟန်လီ နဲ့ ၁၀ ပေလောက် အကွာမှာ ရပ်လိုက်သည်။ အဲ့ဒီနောက်မှာတော့ သူမ လည်း ရုတ်တရက် ပြုံးလိုက်ရင်း ပြောလိုက်သည် "သမီး အရင်က ကျင့်စဉ် ကြောင့် အစ်ကို့ အပေါ်မှာ ရိုင်းရိုင်းစိုင်းစိုင်း ဆက်ဆံမိတာ တွေ အတွက် ခွင့်လွှတ်ပေးပါဦး။"

အဲ့ဒီနောက်မှာတော့ သူမ လည်း ဘေးနား က နေရာလေး တစ်ခု ကို ယူလိုက်ရင်း ဟန်လီ့ ရဲ့ မျက်နှာချင်းဆိုင် မှာ ထိုင်လိုက်တော့တာ ပေါ့။

ဟန်လီ့ ရဲ့ မျက်နှာပေါ်မှာလည်း အပြုံး ဖျော့ဖျော့လေး တစ်ခု ပေါ်လာခဲ့ရသလို နူးညံ့လှတဲ့ အသံ နဲ့ ပြန်ပြောလိုက်သည် "ရပါတယ်... မင်း ကိုယ့်ကိုယ်ကို မထိန်းချုပ်နိုင်တဲ့ အချိန် မှာ ဖြစ်ပျက်ခဲ့တဲ့ အရာ တွေ အတွက် ငါ မင်း ကို ဘယ်တော့မှ အပြစ်မတင်ပါဘူး။ ဒါပေမယ့် မင်း အနေနဲ့ အခုလိုမျိုး မြန်မြန်ဆန်ဆန်ကြီး ငါ့ဆီကို လာမယ့် အစား အရင်ဆုံး အနားယူပြီးတော့ မင်း ရဲ့ စိတ်အာရုံ တွေ ကို တည်ငြိမ်အောင် အရင်လုပ်သင့်တာ ပေါ့။"

"ရပါတယ်... `သံယောဇဉ် ဖြတ်တောက်ခြင်း အတတ်` ရဲ့ အကျိုးသက်ရောက်မှု က သမီးရဲ့ ကိုယ်ပိုင် အသိစိတ် တွေ ပြန်ဝင်လာတဲ့ အချိန် မှာ ဆိုရင်တော့ အတော်လေးကို နည်းပါးလှတာ ပါ။ သမီး သာ နောက်ကျမှ ရောက်လာခဲ့မယ် ဆိုရင်တော့... သမီး အနေနဲ့ အစ်ကို့ ကို အေးအေးဆေးဆေး စကား ပြောခွင့်ရမှာ မဟုတ်ဘဲနဲ့ အရင်လိုမျိုးကြီး အေးစက်စက် ပြန်ဖြစ်သွားမှာ ကို စိုးရိမ်လို့ လာခဲ့တာ ပါ၊ အဲ့ဒါ ဆိုရင်တော့ နှစ်ယောက် စလုံး အတွက် စိတ်မကောင်းစရာကြီး လေ၊" ဟု `ငွေလမင်း` က ပြုံးရင်း ပြန်ဖြေလိုက်သည်။

ဟန်လီ လည်း ဒါကို ကြားလိုက်ရချိန် မှာ ခေတ္တမျှ တုန့်ဆိုင်းသွားခဲ့ပေမယ့်လည်း စိတ်မကောင်းလှတဲ့ အပြုံး တစ်ခု ပေါ်လာခဲ့ရသည် "မင်း ရဲ့ စိတ်နေစိတ်ထား ကလည်း ဒီလောက် နှစ် တွေ ကြာသွားတာ တောင်မှ မပြောင်းလဲသေးပါလား; အခုထိလည်း စိတ်ထဲ ရှိတာ ကို အကုန် အပြင်ထုတ်ပြောနေတုန်း ပဲ။"

"ဟင်း... အစ်ကို့ ကိုယ် အစ်ကို အရင် ပြန်ကြည့်ပါဦး! သမီး အခုလိုမျိုး စရိုက် တွေ ဖြစ်သွားရတာ ကလည်း အစ်ကို့ ရဲ့ အစေခံ လုပ်နေရတဲ့ အချိန် တုန်းက ကျလာခဲ့တဲ့ အရာ တွေ တင် ပါပဲ! အဲ့ဒီ တုန်းကသာ သမီး အစ်ကို့ ကို တစ်ခုခု ဖုံးကွယ်ထားတယ် လို့ အစ်ကို သံသယ ဝင်သွားမယ် ဆိုရင်တော့... သမီး လိုမျိုး အားနည်းလှတဲ့ ဝိညာဉ် သားရဲလေး ကို ချက်ချင်း ပဲ သတ်ပစ်လိုက်မှာ က သေချာလှတာ ပေါ့!" ဟု `ငွေလမင်း` က ဟန်လီ့ ကို မျက်စောင်း ထိုးရင်း ရယ်မောလိုက်သည်။

"အဟမ်း... အဲ့ဒါ တွေ က အတိတ် က ကိစ္စ တွေ ပါ၊ ထားလိုက်ပါတော့။ အဲ့ဒီ တုန်းက ငါ လည်း မင်း က ဘယ်သူလဲ ဆိုတာ ကို မသိခဲ့တာ မို့လို့ ပါ; ငါ က မင်း ကို သာမန် ဝံပုလွေ နတ်ဆိုးလေး တစ်ကောင် လို့ပဲ ထင်ထားခဲ့မိတာ လေ!" ဟု ဟန်လီ က အိုးတိုးအောက်တေး ပုံစံ နဲ့ ချောင်းဟန့်ရင်း ပြန်ဖြေလိုက်ရသည်။

"တကယ်ပဲ အဲ့ဒီလိုမျိုး လား? ပထမ နှစ် အနည်းငယ် တုန်းကတော့ အစ်ကို အဲ့ဒီလို ထင်ရင် ထင်မှာ ပါ၊ ဒါပေမယ့် နောက်ပိုင်း မှာတော့ အစ်ကို သံသယ ဝင်စပြုနေပြီ ဆိုတာ ကို သမီး သိပါတယ်၊ အဲ့ဒီလို သိနေတာ တောင်မှ အစ်ကို က သမီး ကို မညှာဘူးနော်!" ဟု `ငွေလမင်း` က ပြုံးရင်း နဲ့ စွပ်စွဲလိုက်သည်။

ဟန်လီ့ ရဲ့ မျက်နှာပေါ်မှာတော့ အလေးအနက် ထားတဲ့ အမူအရာ တစ်ခု ပေါ်လာခဲ့ရသည် "အဲ့ဒီ တုန်းက ငါ့ရဲ့ ကျင့်ကြံခြင်း အဆင့် က အတော်လေးကို နိမ့်ပါးနေခဲ့တာ ဆိုတော့... အရာအားလုံး က မင်း ရဲ့ ကျေးဇူး တွေ ကြောင့်သာ ငါ အန္တရာယ် များလှတဲ့ ကိစ္စ တွေ ကနေ လွတ်မြောက်နိုင်ခဲ့တာ ပါ။ မင်း သာ မပါခဲ့ဘူး ဆိုရင်တော့ ငါ ဝိညာဉ် လောက ကို ရောက်လာဖို့ ဆိုတာ ကလည်း ဘယ်လိုမှ မဖြစ်နိုင်ပါဘူး။"

"ဟီးဟီး... သမီး က အရင် က ကိစ္စ တွေ အတွက် ကလဲ့စားချေဖို့ လာတာ မဟုတ်ပါဘူး အစ်ကို ဟန်; အစ်ကို က သမီး ဆီကို သတင်း လှမ်းပို့လိုက်တယ် ဆိုတာ သိလိုက်ရချိန် မှာ သမီး တကယ်ကို အံ့သြသွားခဲ့ရတာ ပါ။ အစ်ကို က ဝိညာဉ် လောက ဆီကို တကယ်တမ်း တက်လှမ်းနိုင်လိမ့်မယ် လို့ သမီး လုံးဝ မထင်ထားခဲ့မိဘူး လေ။ ဘာပဲဖြစ်ဖြစ် လူသား လောက ရဲ့ ဝိညာဉ် ချီ တွေ က အလွန်ကို ပါးလွှာလှတာ ဆိုတော့... `နတ်ဘုရား အသွင်ပြောင်းခြင်း အဆင့်` (Deity Transformation Stage) ကို ရောက်ဖို့ ဆိုတာ တောင်မှ တကယ့်ကို အံ့သြစရာ ကောင်းလှတဲ့ ကိစ္စ ပါပဲ၊ ဝိညာဉ် လောက ကို တက်လှမ်းဖို့ ဆိုတာ ကတော့ မဆိုထားနဲ့ဦး ပေါ့၊" ဟု `ငွေလမင်း` က ပြောလိုက်သည်။

"ငါ က ကံကောင်းသွားလို့ ပါ၊ ငါ့ အနေနဲ့ မင်း ကို ကျေးဇူးတင်စရာ တစ်ခု လည်း ကျန်နေပါသေးတယ်; မင်း သာ အဲ့ဒီ နေရာလပ် လှိုဏ်ခေါင်း ရဲ့ တည်နေရာ ကို ငါ့ကို မပြောပြခဲ့ဘူး ဆိုရင်တော့... ငါ အခုလိုမျိုး ချောချောမွေ့မွေ့ နဲ့ ဝိညာဉ် လောက ကို ရောက်လာမှာ မဟုတ်ဘူး လေ၊" ဟု ဟန်လီ က ပြန်ပြောလိုက်သည်။

"အဲ့ဒီ အချိန် တုန်းက သမီး ရဲ့ ဝိညာဉ် နှစ်ခြမ်း က အခုမှ ပြန်ပြီး ပေါင်းစည်းထားတာ ဆိုပေမယ့်လည်း... သမီး အနေနဲ့ ဝိညာဉ် လောက ကို ချက်ချင်း ပဲ ပြန်လာရမှာ မို့လို့ အဲ့ဒါ ကတော့ သမီး အစ်ကို့ အတွက် လုပ်ပေးနိုင်တဲ့ တစ်ခုတည်းသော ကိစ္စ ပါ။ ဒါပေမယ့် အစ်ကို က သမီး ရဲ့ အသက်ကို ကယ်ခဲ့တာ ဆိုတော့ ဒါ က ပြောနေဖို့တောင်မှ မလိုပါဘူး၊" ဟု `ငွေလမင်း` က အေးအေးဆေးဆေး ပဲ ပြောလိုက်သည်။

"မင်း က အတော်လေးကို နှိမ့်ချတတ်တာ ပဲ `ငွေလမင်း`၊" ဟု ဟန်လီ က ခေါင်းခါရင်း ပြောလိုက်သည်။

ဒီ ကိစ္စ ကို ထပ်ပြီး မပြောတော့ဘဲနဲ့... `ငွေလမင်း` ရဲ့ မျက်နှာပေါ်မှာ စိတ်လှုပ်ရှားသွားတဲ့ အမူအရာ တစ်ခု ပေါ်လာခဲ့ရသလို ရုတ်တရက် စကား ကို လမ်းကြောင်း ပြောင်းလိုက်သည် "ဒါနဲ့... အစ်ကို `ကွန်ဝူး တောင်` (Kunwu Mountain) ကနေ လွတ်မြောက်လာပြီးတဲ့ နောက်ပိုင်း မှာ ရန်သူ တွေ က အစ်ကို့ နောက်ကို ဆက်ပြီး လိုက်နေသေးလား? ပြီးတော့ အစ်ကို ဘယ်လိုမျိုး ကျင့်ကြံရင်းနဲ့ `နတ်ဘုရား အသွင်ပြောင်းခြင်း အဆင့်` ကို ရောက်လာတာ လဲ?"

"ဟားဟား... အဲ့ဒါ ကတော့ ပြောရရင် အတော်လေးကို ရှည်လျားလှတဲ့ ဇာတ်လမ်း တစ်ပုဒ် ပါပဲ။ ငါ `ကွန်ဝူး တောင်` ကနေ လွတ်မြောက်လာပြီးတဲ့ နောက်ပိုင်း မှာ `မဟာ ကျင်` (Great Jin) ထဲက `မြောက်ပိုင်းည နန်းတော်` (North Night Palace) ဆီကို သွားခဲ့ရသေးတယ်... အဲ့ဒီ ကျွန်း ပေါ်မှာတော့..." အဲ့ဒီနောက်မှာတော့ ဟန်လီ လည်း သူ ကြုံတွေ့ခဲ့ရတဲ့ ဇာတ်လမ်း ပေါင်းစုံ ကို ပြန်ပြီးတော့မှ ပြောပြနေခဲ့တော့တာ ပင်။

သူ က တစ်နာရီ ကျော်လောက် အထိ ပြောပြနေခဲ့သလို လူသား လောက မှာ ဖြစ်ပျက်ခဲ့တဲ့ အရာ တွေ သာမကဘဲ ဝိညာဉ် လောက မှာ သူ ကြုံတွေ့ခဲ့ရတဲ့ ကိစ္စ တွေ ကိုပါ ပြန်ပြီးတော့မှ ပြောပြနေခဲ့တာ ပေါ့။

သာမန် ကျင့်ကြံသူ ပေါင်းများစွာ နဲ့ ယှဉ်လိုက်မယ် ဆိုရင်တော့ ဟန်လီ့ ရဲ့ ကြုံတွေ့မှု တွေ ကတော့ တကယ့်ကို ဆွဲဆောင်မှု ရှိလှတာ ဖြစ်တာ ဖြစ်တာ ကြောင့် `ငွေလမင်း` လည်း မျက်တောင် မခတ်ဘဲနဲ့ နားထောင်နေခဲ့မိတော့တာ ပင်။

သူ ပြောပြလို့ ပြီးသွားတဲ့ အခါ ကျမှတင် `ငွေလမင်း` ကလည်း သူမ ဝိညာဉ် လောက ကို ပြန်ရောက်လာပြီးတဲ့ နောက်မှာ ဘာ တွေ ဖြစ်ပျက်ခဲ့လဲ ဆိုတာ ကို ပြန်ပြီးတော့မှ ပြောပြနေခဲ့သည်။

ဟန်လီ့ ကို အံ့သြသွားစေခဲ့တာ ကတော့... သူမ အနေနဲ့ `ဝံပုလွေ ဘုရင် ထျန်းခုယီ` (Wolf Monarch Tian Kui) ရဲ့ အကြောင်း တွေ နဲ့ သူမ ဘာလို့ `သံယောဇဉ် ဖြတ်တောက်ခြင်း အတတ်` ကို ကျင့်ဖို့ အတွက် ဆုံးဖြတ်ခဲ့ရလဲ ဆိုတာ တွေ ကိုပါ အကုန်လုံး ထုတ်ပြောလိုက်တာ ပါပဲ။ ဟန်လီ လည်း သူမ ရဲ့ တောက်ပလှတဲ့ အပြုံးလေး ကို ကြည့်ရင်း ခေတ္တမျှ ငိုင်ကျသွားခဲ့ရမိတော့တာ ပေါ့။

> Source: https://novelsonline.org/a-record-of-a-mortals-journey-to-immortality/chapter-2153
> Pulled as original English (non-interactive).
