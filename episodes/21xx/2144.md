# A Record of a Mortal’s Journey to Immortality - Chapter 2144

`ကျူးကော်အာ` လည်း ဒါကို ကြားလိုက်ရချိန် မှာ သူမ ရဲ့ လျှာ ကို ထုတ်လိုက်ရင်း ရှက်ကိုးရှက်ကန်း နဲ့ပဲ ငြိမ်သွားခဲ့တော့သည်။

"ငါ ပေါင်ဟွာ ကို လွှတ်ပေးလိုက်ရတဲ့ တခြားသော အကြောင်းပြချက် တစ်ခု ကတော့... ငါ သူမ ရဲ့ ပြဿနာ တွေ ထဲမှာ ဆက်ပြီးတော့ မပါဝင်ချင်တော့လို့ ပါ။ လျိုကျိ နဲ့ လန်ဖူ တို့ လည်း အခု အချိန် မှာ ဆုတ်ခွာသွားခဲ့ကြပြီ ဆိုပေမယ့်လည်း၊ သူတို့ အနေနဲ့ ပေါင်ဟွာ့ နောက်ကို ပြန်ပြီး လိုက်ဖို့ အခွင့်အရေး က အများကြီး ရှိနေသေးတာ ပါ။ ငါ သူတို့ရဲ့ အစီအစဉ် ကို ဖျက်ဆီးလိုက်ရင်တောင်မှ၊ သူတို့ ကတော့ ငါ့နောက်ကို လိုက်မယ့် အစား ပေါင်ဟွာ့ ကိုပဲ ဦးစားပေးပြီး လိုက်ကြဦးမှာ ပါ။ အခုလိုမျိုး အခြေအနေကြီး ပြီးသွားတဲ့ နောက်မှာတော့ ပေါင်ဟွာ လည်း ပိုပြီးတော့မှ သတိကြီးသွားမှာ ဖြစ်တာ ဖြစ်တာ ကြောင့် လျိုကျိ နဲ့ လန်ဖူ တို့ အနေနဲ့ သူမ ကို ပြန်ပြီးတော့မှ ပိတ်ဆို့ဖို့ ဆိုတာ က အတော်လေးကို ခက်ခဲသွားပါလိမ့်မယ်၊" ဟု ဟန်လီ က တည်ငြိမ်လှတဲ့ အသံ နဲ့ ရှင်းပြလိုက်သည်။

`ကျူးကော်အာ` ရဲ့ မျက်လုံး တွေ လည်း ဒါကို ကြားလိုက်ရချိန် မှာ ချက်ချင်း ဆိုသလို ပဲ တောက်ပသွားခဲ့တော့သည် "စီနီယာ ဟန် ရဲ့ ဉာဏ်ပညာ ကတော့ တကယ့်ကို အနှိုင်းမဲ့ ပါပဲ စီနီယာ! သူတို့ နှစ်ယောက် စလုံး တိုက်ခိုက်နေတဲ့ အချိန် ကို အခွင့်ကောင်းယူပြီးတော့မှ ငါတို့ လည်း ဝိညာဉ် နယ်ပယ် ဆီကို ပြန်နိုင်တာ ပေါ့!"

တစ်ဖက် မှာတော့ `တောက်အစ္စ ရှဲ့` ကတော့ ပျံသန်းနေတဲ့ လှည်းကြီး ရဲ့ ထောင့် တစ်နေရာ မှာပဲ တိတ်တဆိတ် ရပ်နေခဲ့သည်။

"ငါတို့ ဆက်ပြီးတော့ သွားကြတာ ပေါ့။ လျိုကျိ နဲ့ လန်ဖူ တို့ ကတော့ ပေါင်ဟွာ့ နောက်ကို လိုက်သွားကြလိမ့်မယ် လို့ ငါ ယူဆမိပေမယ့်လည်း၊ သူတို့ က ငါတို့ နောက်ကို လိုက်လာဖို့ ဆိုတာ ကလည်း လုံးဝ ဖြစ်နိုင်မှာ မဟုတ်ဘူး လို့တော့ မပြောနိုင်ဘူး၊" ဟု ဟန်လီ က ပြောလိုက်ရင်း သူ့ရဲ့ မန္တန် စွမ်းအား တွေ ကို ပျံသန်းနေတဲ့ လှည်းကြီး ထဲကို ပြန်ထည့်လိုက်ရာ၊ အဲ့ဒါ လည်း တောအုပ်ကြီး ရဲ့ အစွန်အဖျား ဆီကို ချက်ချင်း ဆိုသလို ပဲ ပျံသန်းသွားခဲ့တော့တာ ပေါ့။

......

အဲ့ဒီ အချိန် မှာပင် ကီလိုမီတာ ပေါင်းများစွာ အကွာမှာတော့... ပေါင်ဟွာ ကတော့ သာမန် တောင်ကုန်း တစ်ခု ရဲ့ ထိပ်မှာ ရပ်နေခဲ့သည်။ သူမ ရဲ့ မျက်နှာ ကတော့ အရင် အခြေအနေ အတိုင်း ပြန်ပြီးတော့မှ ရောက်နေခဲ့ပြီ ဖြစ်သလို ဒဏ်ရာ ရထားတဲ့ အရိပ်အယောင် တွေ လည်း လုံးဝ မရှိတော့ပါဘူး။

သူမ ရဲ့ နောက်ကွယ် မှာတော့ အမည်းရောင် ဝတ်စုံဝတ်ထားတဲ့ ဟယ်ရန် (Hei'e) ရှိနေခဲ့သည်။ သူ့ရဲ့ အရှိန်အဝါ ကတော့ အနည်းငယ် အားနည်းနေခဲ့သလို မျက်နှာ လည်း ဖြူဖျော့နေခဲ့ပေမယ့် သူ လည်း မလှုပ်မယှက် ရပ်နေတဲ့ ကျောက်တိုင်ကြီး တစ်တိုင် လိုမျိုး ခိုင်ခိုင်မာမာ ပဲ ရပ်နေခဲ့တာ ပင်။

သူတို့ နှစ်ယောက် စလုံး လည်း တောင်ထိပ် ပေါ်မှာ တစ်နာရီလောက် အထိ ရပ်နေခဲ့ကြပေမယ့် ဘာမှတော့ မလုပ်ခဲ့ကြပါဘူး၊ ကြည့်ရတာ တစ်ခုခု ကို စောင့်နေကြတဲ့ ပုံ ပါပဲ။

နောက်ထပ် တစ်နာရီလောက် ကုန်ဆုံးသွားပြီးတဲ့ နောက်မှာတော့ အဝေးက ဟင်းလင်းပြင် မှာ လှိုင်း တွေ ထွက်ပေါ်လာခဲ့သလို အဝါရောင် လေပြင်း တစ်ခု လည်း တောင်ကုန်း ဆီကို တိုက်ခတ်လာခဲ့တော့သည်။

ပေါင်ဟွာ့ ရဲ့ မျက်နှာ ကတော့ ဒါကို မြင်လိုက်ရချိန် မှာ အနည်းငယ် ပြောင်းလဲသွားခဲ့ရသလို၊ နောက်တစ်စက္ကန့် မှာတော့ အဝါရောင် လေပြင်း တွေ လည်း ငြိမ်သက်သွားခဲ့ရပြီး အဝါရောင် အလင်းတန်း ထဲကနေ လူသား ပုံရိပ် တစ်ခု ထွက်ပေါ်လာခဲ့တော့တာ ပေါ့။

"ကျွန်တော်မျိုး သခင်မ ပေါင်ဟွာ့ ကို အရိုအသေ ပေးပါတယ်! ကျွန်တော်မျိုး အမြန်ဆုံး လာခဲ့ပေမယ့်လည်း တစ်ရက်လောက် နောက်ကျသွားခဲ့ရတာ ပါ; ကျွန်တော့်ရဲ့ နောက်ကျမှု အတွက် ခွင့်လွှတ်ပေးပါ သခင်မ၊" ဟု အဝါရောင် လူသား က ပေါင်ဟွာ့ ရှေ့မှာ ခါးကို ညွှတ်ပြီး အရိုအသေ ပေးလိုက်ရင်း ထိတ်လန့်စွာ နဲ့ ပြောလိုက်တော့သည်။

"ဒါ က မင်း ရဲ့ အပြစ် မဟုတ်ပါဘူး; ငါ က မင်း နဲ့ ဆွေးနွေးစရာ ရှိလို့ ခေါ်လိုက်တာ ဖြစ်ပေမယ့် လျိုကျိ နဲ့ လန်ဖူ တို့ ရဲ့ ထောင်ချောက်ထဲကို ကျလိမ့်မယ် လို့တော့ ထင်မထားခဲ့မိဘူး။ ငါ ကတော့ အခု အချိန် မှာ မင်း ရဲ့ နေရာ မှာ ခဏလောက် ပုန်းနေရဦးမယ်။ မင်း ရဲ့ ကျင့်ကြံခြင်း အဆင့် ကလည်း နောက်ဆုံး တစ်ခေါက် ငါ မင်း ကို တွေ့တုန်းကထက် စာရင် အတော်လေးကို တိုးတက်လာခဲ့တာ ပဲ; မင်း က `နတ်ဆိုး ဘိုးဘေး` တစ်ယောက် ဖြစ်လာဖို့ အတွက် တစ်လှမ်း ပဲ လိုတော့တာ ပဲ၊" ဟု ပေါင်ဟွာ က အေးအေးဆေးဆေး ပဲ ပြောလိုက်သည်။

"လွန်ခဲ့တဲ့ နှစ်ပေါင်းများစွာ က သခင်မ သာ ကျွန်တော့်ကို မကယ်တင်ခဲ့ဘူး ဆိုရင်တော့... ကျွန်တော် လည်း သေနေတာ ကြာပါပြီ; သခင်မ အပေါ်မှာ အခုလိုမျိုး အလုပ်အကျွေး ပြုနိုင်ရတာ ကတော့ ကျွန်တော့် အတွက် ဂုဏ်ယူစရာ ပါပဲ။ လျိုကျိ နဲ့ လန်ဖူ တို့ ကတော့ အလွန်ကို ဉာဏ်များလှတဲ့ မြေခွေးအိုကြီး တွေ ဖြစ်ကြပေမယ့်... သူတို့ ကတော့ ကျွန်တော့်ကို သံသယ ဝင်ကြမှာ မဟုတ်ပါဘူး။ ဒီ နောက်ပိုင်း နှစ်တွေ မှာလည်း ကျွန်တော် က သခင်မ အပေါ်မှာ ရန်လိုနေတဲ့ ပုံစံမျိုးကိုပဲ တမင် သရုပ်ဆောင်ပြနေခဲ့တာ ဖြစ်သလို၊ အဲ့ဒီ လူ နှစ်ယောက် နဲ့လည်း အမြဲတမ်း ရင်းရင်းနှီးနှီး နေခဲ့တာ ပါ၊" ဟု အဝါရောင် လူသား က ရိုရိုသေသေ ပဲ ပြောလိုက်သည်။

"ကြည့်ရတာ ငါ မင်း ကို ဒီကို ခေါ်လိုက်တာ ကတော့ မှန်ကန်လှတဲ့ ဆုံးဖြတ်ချက် တစ်ခု ဖြစ်ပုံ ရတယ် ပဲ။ မင်း ရဲ့ ဂူဗိမာန် ဆီကို သွားကြတာ ပေါ့; လျိုကျိ နဲ့ လန်ဖူ တို့ ကတော့ ဒီလောက် နဲ့ လက်လျှော့ကြမှာ မဟုတ်ဘူး လို့ ငါ ထင်တယ်၊" ဟု ပေါင်ဟွာ က ပြုံးရင်း ပြောလိုက်သည်။

"ဟုတ်ကဲ့ သခင်မ! သခင်မ အနေနဲ့ ကျွန်တော့်ရဲ့ ဒီ ပျံသန်းနိုင်တဲ့ ရတနာ ပေါ်မှာပဲ အနားယူလိုက်ပါ; လမ်းမှာ တွေ့တဲ့ ဘယ်သူ့ကိုမဆို ကျွန်တော်မျိုး ပဲ ကိုင်တွယ်ဖြေရှင်းလိုက်ပါ့မယ်၊" ဟု အဝါရောင် လူသား က ပြောလိုက်ရင်း လက်တစ်ဖက် ကို မြှောက်ကာ အလယ်အလတ် အဆင့် ရှိတဲ့ ပျံသန်းနိုင်တဲ့ လှေလေး တစ်စင်း ကို ထုတ်လိုက်တော့သည်။

ထို လှေ ကတော့ ကျောက်စိမ်း လိုမျိုး ဖြူစင်နေခဲ့သလို အလွန်ကို လက်ရာ မြောက်လှတာ ပေါ့။ လှေ ရဲ့ ပိုင်ရှင် က ဘယ်သူလဲ ဆိုတာ ကိုတော့ လှေ ရဲ့ ဘေးနား မှာ ရေးထားတဲ့ သိသာထင်ရှားလှတဲ့ ရွှေရောင် နတ်ဆိုး စာလုံး တွေ ကနေ တစ်ဆင့် သိနိုင်တာ ပင်။

ပေါင်ဟွာ လည်း ထို ပျံသန်းနေတဲ့ လှေ ကို တစ်ချက် ကြည့်လိုက်ရင်း ကျေနပ်စွာ နဲ့ ခေါင်းညိတ်လိုက်ပြီးတဲ့ နောက်မှာတော့ ဟယ်ရန် နဲ့အတူ လှေ ထဲကို ဝင်လိုက်ရင်း တရားထိုင်နေခဲ့ကြတော့သည်။

နောက်ဆုံး တိုက်ပွဲ ပြီးကတည်းက အချိန် အနည်းငယ် ကုန်ဆုံးသွားခဲ့ပြီ ဆိုပေမယ့်လည်း... သူတို့ နှစ်ယောက် စလုံး လည်း အကြီးအကျယ် ပင်ပန်းပြီး ဒဏ်ရာ ရထားခဲ့ကြတာ ဖြစ်တာ ဖြစ်တာ ကြောင့် ဖြစ်နိုင်သမျှ အချိန် တိုင်း မှာ အနားယူဖို့ အတွက် ကြိုးစားနေခဲ့ကြတာ ဖြစ်တာ ပေါ့။

အဝါရောင် လူသား လည်း လှေ ပေါ်ကို ပျံတက်လိုက်ရာ အဲ့ဒါ လည်း ဖြူဖွင့်ဖွင့် အလင်းတန်း တစ်ခု အဖြစ် ခဏအတွင်း မှာတင် အဝေးကို ပျောက်ကွယ်သွားခဲ့တော့တာ ပင်။

......

တစ်ရက်တောင်မှ မပြည့်ခင် မှာတင် ခုနက တောင်ကုန်း ပေါ်မှာ ဟင်းလင်းပြင် လှိုင်း တွေ ထွက်ပေါ်လာခဲ့ရပြန်ပြီး လူ ၅ ယောက် ပေါ်ထွက်လာခဲ့တော့ရာ၊ အဲ့ဒီ အထဲမှာမှ နှစ်ယောက် ကတော့ လန်ဖူ နဲ့ လျိုကျိ တို့ ရဲ့ ခန္ဓာကိုယ် ခွဲ တို့ ပင် ဖြစ်ကြသည်။

လန်ဖူ ရဲ့ ဘေးမှာတော့ သူမ နဲ့ အတော်လေးကို ဆင်တူလှတဲ့ လူ နှစ်ယောက် ရှိနေခဲ့သလို သူတို့ လည်း သူမ နဲ့ ပုံစံတူ ဝတ်စုံ တွေ ကိုပဲ ဝတ်ဆင်ထားကြပေမယ့်၊ တစ်ယောက် က အနီရောင် ဖြစ်သလို နောက်တစ်ယောက် ကတော့ အဝါရောင် ပါပဲ။

လျိုကျိ ရဲ့ နောက်ကွယ် မှာတော့ ဝတ်စုံဝတ်ထားတဲ့ ပုလုကွေး လူသားကြီး တစ်ယောက် ရှိနေခဲ့သည်။ သူ့မှာတော့ ပေ တစ်ဝက်လောက် ရှည်လျားလှတဲ့ မုတ်ဆိတ်မွေး တွေ ရှိနေခဲ့သလို နောက်ကျော မှာလည်း အနီရောင် သစ်သား ဓား တစ်လက် ကို လွယ်ထားခဲ့တာ ပင်။

သူတို့ ၅ ယောက် စလုံး ထွက်ပေါ်လာတာ နဲ့တင် လန်ဖူ လည်း အင်္ကျီ လက် ကို ဝှေ့ယမ်းလိုက်ရာ အဖြူရောင် အလင်းလုံး တစ်ခု ထွက်ပေါ်လာခဲ့သလို အထဲမှာတော့ သေးငယ်လှတဲ့ အဖြူရောင် ကျားသစ်လေး တစ်ကောင် ရှိနေခဲ့သည်။

ထို ကျားသစ်လေး ကတော့ တောင်ထိပ် ပတ်ပတ်လည် ကို အလျင်အမြန် ပဲ ပျံသန်းသွားခဲ့သလို ပတ်ဝန်းကျင် ကိုလည်း နှာခေါင်း နဲ့ နမ်းရှုပ်ကြည့်နေခဲ့ပြီးမှ လန်ဖူ ဆီကို ပြန်လာခဲ့ပြီး အသံ တွေ ပြုလုပ်လိုက်တော့သည်။

"ကြည့်ရတာ ပေါင်ဟွာ ကတော့ တကယ်ကို ဒီမှာ ရှိနေခဲ့တာ ပဲ။ ဒါ့အပြင်... သူမ နဲ့အတူ ထို အမည်းရောင် မိကျောင်းကြီး မဟုတ်တဲ့ တခြားသော လူ တစ်ယောက် လည်း ရှိနေခဲ့သေးတယ်၊" ဟု လန်ဖူ က ထို ကျားသစ်လေး ကို ပြန်ပြီးတော့မှ သိမ်းဆည်းလိုက်ရင်း တည်ငြိမ်လှတဲ့ အသံ နဲ့ ပြောလိုက်တော့သည်။

"တခြား တစ်ယောက် ဟုတ်လား? အဲ့ဒီ လူသား ကောင်လေး ကတော့ ပေါင်ဟွာ့ ဆီကို ပြန်လာတွေ့တာ များလား?" ဟု လျိုကျိ က သူမ ရဲ့ မျက်နှာပေါ်မှာ ညို့မှိုင်းသွားတဲ့ အမူအရာ တစ်ခု နဲ့အတူ မေးလိုက်သည်။

"သူ မဟုတ်ဘူး; ငါ့ရဲ့ `ဝိညာဉ်ထောက်လှမ်းရေး ကျားသစ်` (Spirit Detection Leopard) ကတော့ သူ့ရဲ့ အရှိန်အဝါ ကို သိတာ ပေါ့။ ဘယ်သူပဲ ဖြစ်ဖြစ်... အဲ့ဒီ လူ လည်း သူ့ရဲ့ အရှိန်အဝါ ကို ဖုံးကွယ်ဖို့ အတွက် လျှို့ဝှက် နည်းလမ်း တစ်ခု ကို သုံးသွားခဲ့ပေမယ့်လည်း၊ ငါ့ရဲ့ `ဝိညာဉ်ထောက်လှမ်းရေး ကျားသစ်` ကတော့ အနည်းငယ် ကျန်ရှိနေတဲ့ အရှိန်အဝါ ကိုတော့ သိနိုင်တုန်း ပါပဲ၊ အဲ့ဒါ ကတော့ အတော်လေးကို ရင်းနှီးနေခဲ့တာ ဖြစ်တာ ဖြစ်တာ ကြောင့်... ငါ အရင်က တွေ့ဖူးတဲ့ လူ တစ်ယောက် ဖြစ်ရမယ်၊" ဟု လန်ဖူ က ပြန်ဖြေလိုက်သည်။

"မင်း ရင်နှီးနေတဲ့ လူ တစ်ယောက် ဟုတ်လား? အဲ့ဒါ ဆိုရင်တော့ အဲ့ဒီ လူ က ငါတို့ရဲ့ မြင့်မြတ်တဲ့ လောက ထဲက ပေါင်ဟွာ့ ရဲ့ အရင်က မဟာမိတ် တွေ ထဲက တစ်ယောက် ဖြစ်ရမယ်။ အဲ့ဒီလို ဆိုရင်တော့ သူမ ကို ပြန်ရှာဖို့ ဆိုတာ က အတော်လေးတော့ ခက်ခဲသွားမှာ ပဲ၊" ဟု လျိုကျိ ရဲ့ နောက်ကွယ် က ပုလုကွေး လူသား က စိုးရိမ်တကြီး နဲ့ ပြောလိုက်တော့သည်။

သူ့ရဲ့ ပုလုကွေး ခန္ဓာကိုယ်ကြီး နဲ့ မုတ်ဆိတ်မွေးကြီး ကြောင့် သူ့ရဲ့ ပုံစံ ကတော့ ကြည့်လိုက်ရင် အတော်လေးကို ဟာသ ပေါက်နေခဲ့ပေမယ့်လည်း လူတိုင်း ကတော့ သူ့ကို သေသေချာချာ ပဲ ဆက်ဆံနေခဲ့ကြတာ ဖြစ်တာ ဖြစ်တာ ကြောင့် လန်ဖူ ကလည်း လေးလေးနက်နက် ပဲ ပြန်ဖြေလိုက်သည် "စိတ်အေးအေး ထားပါ အဆွေတော် ဖူ; ပေါင်ဟွာ ကတော့ ခုနက သူမ ရဲ့ `လျှို့ဝှက်နက်နဲသော ကောင်းကင်ဘုံ ဝိညာဉ် နယ်မြေ` ကို သုံးလိုက်တာ ဖြစ်တာ ဖြစ်တာ ကြောင့်... သူမ ရဲ့ စွမ်းအား တွေ က ပိုပြီးတော့တောင်မှ ကုန်ဆုံးသွားဦးမှာ ပါ၊ အဲ့ဒါ ကြောင့်လည်း သူမ အနေနဲ့ သူမ ရဲ့ စွမ်းအား တွေ ကို အခု အချိန် မှာ ပြန်ပြီးတော့ မရနိုင်သေးပါဘူး။ သူမ သာ ငါတို့ရဲ့ မြင့်မြတ်တဲ့ လောက ထဲကနေ မထွက်သွားသေးဘူး ဆိုရင်တော့ သူမ တစ်နေရာ မှာ ပုန်းနေတာ ကိုတော့ သိပ်ပြီးတော့ စိတ်ပူနေစရာ မလိုပါဘူး။ သူမ ကတော့ အခု အသစ် ရောက်လာတဲ့ လူ တစ်ယောက် နဲ့အတူ ပုန်းအောင်းနေမှာ ဖြစ်သလို၊ သူမ ရဲ့ မဟာမိတ် က ဒီကို အခုလို မြန်မြန် ရောက်လာနိုင်တယ် ဆိုမှတော့... ဒီ ပတ်ဝန်းကျင် မှာ ရှိတဲ့ အဆင့်မြင့် နတ်ဆိုး ဖြစ်တည်မှု တစ်ယောက် ပဲ ဖြစ်ရမယ်; အဲ့ဒါ ကြောင့်လည်း ငါ ကတော့ သေသေချာချာ ရှာကြည့်ရင်တော့ ရှာတွေ့နိုင်မှာ ပါ။"

"ဟုတ်ပါတယ် ညီမလေး လန်။ အဆွေတော် ဖူ ကတော့ ငါ့ရဲ့ အယုံကြည်ရဆုံး လက်အောက်ငယ်သား တစ်ယောက် ဖြစ်ပြီးတော့ သူ့ရဲ့ စွမ်းအား တွေ ကလည်း ငါ့ရဲ့ ဒီ ခန္ဓာကိုယ် ခွဲ ထက် မနိမ့်ပါဘူး။ ဒါ့အပြင်... မင်း ကလည်း မင်း ရဲ့ အစွမ်းထက်ဆုံး ခန္ဓာကိုယ် ခွဲ နှစ်ခု ကို ခေါ်လာတာ ဆိုမှတော့၊ ပေါင်ဟွာ လည်း ငါတို့ လက်ထဲကနေ နောက်တစ်ကြိမ် လွတ်မြောက်နိုင်မှာ မဟုတ်ပါဘူး။ ဒီတစ်ခေါက် မှာတော့ သူမ ကို ဘယ်လို အခြေအနေ မျိုးမှာပဲ ဖြစ်ဖြစ် သတ်နိုင်ဖို့ အတွက် ကြိုးစားရလိမ့်မယ်။ မင်း ကရော ဘယ်သူ့ကို အရင်ဆုံး စပြီး စုံစမ်းစစ်ဆေးမှာ လဲ ညီမလေး လန်? ဒါ က အလွန်ကို အရေးကြီးလှတဲ့ ကိစ္စ ဖြစ်တာ ဖြစ်တာ ကြောင့်... လူဆိုး ကို လွတ်သွားစေမယ့် အစား အမှန်အတိုင်း မသိရမချင်း တော့ လူတိုင်း ကို သံသယ တရား နဲ့ပဲ ကြည့်ရလိမ့်မယ်၊" ဟု လျိုကျိ က သူမ ရဲ့ မျက်လုံး ထဲမှာ အေးစက်လှတဲ့ အကြည့် တစ်ခု နဲ့အတူ ပြောလိုက်သည်။

"ငါတို့ ကတော့ အရင်က ပေါင်ဟွာ နဲ့ ပတ်သက်ခဲ့ဖူးတဲ့ လူ တွေ ကနေ စပြီးတော့မှ စုံစမ်းရမှာ ပေါ့; သူတို့ ကတော့ အဓိက သံသယ ရှိရမယ့် လူ တွေ ပဲ လေ၊" ဟု လန်ဖူ က ချက်ချင်း ပဲ ပြန်ဖြေလိုက်သည်။

"မင်း ရဲ့ လက်အောက်ငယ်သား တွေ ကိုလည်း အခု အနီးအနား က အရေးကြီး မြို့ တွေ ထဲမှာ ရှိတဲ့ နေရာရွှေ့ပြောင်းခြင်း အစီအရင် တွေ ကို ခဏလောက် ပိတ်ထားဖို့ အတွက် အမိန့် ပေးထားလိုက်ပါဦး။ နေရာရွှေ့ပြောင်းခြင်း အစီအရင် တွေ မရှိဘူး ဆိုရင်တော့ ပေါင်ဟွာ လည်း ထွက်ပြေးဖို့ ကြိုးစားရင်တောင်မှ အဝေးကြီး ကို ရောက်နိုင်မှာ မဟုတ်ဘူး၊" ဟု လျိုကျိ က အကြံပေးလိုက်သည်။

"အဲ့ဒါ ကတော့ ကောင်းလှတဲ့ အကြံ တစ်ခု ပါပဲ; ငါ လည်း ချက်ချင်း ပဲ စီစဉ်လိုက်ပါ့မယ်။ ငါ့မှာလည်း အနီးအနား က မြို့ တွေကို အုပ်ချုပ်နေတဲ့ လူ တွေ နဲ့ အဆက်အသွယ် အချို့ ရှိတာ ဖြစ်တာ ဖြစ်တာ ကြောင့် သူတို့ လည်း ငါ့ရဲ့ စကား ကို နားထောင်ကြမှာ ပါ။ သေချာတာ ပေါ့... မင်း သာ နတ်ဆိုး ဘုရင်မ တစ်ယောက် အနေနဲ့ သူတို့ ကို ဖိအား ပေးနိုင်မယ် ဆိုရင်တော့ သူတို့ လည်း ပိုပြီးတော့မှ ငါတို့ရဲ့ ညွှန်ကြားချက် တွေ ကို လိုက်နာကြမှာ ပေါ့၊" ဟု လန်ဖူ က ပြန်ဖြေလိုက်သည်။

"အဲ့ဒါ ကတော့ ပြဿနာ မရှိပါဘူး; မင်း တို့ အဲ့ဒီ မြို့ တွေ ကို ပို့မယ့် သတင်း စကား တွေ ထဲမှာ ငါ့ရဲ့ ကိုယ်ပိုင် သတင်း စကား တွေ ကိုပါ ထည့်ပေးလိုက်ပါ့မယ်၊" ဟု လျိုကျိ က ချက်ချင်း ပဲ သဘောတူလိုက်တော့သည်။

"ကောင်းပြီလေ... အဲ့ဒါ ဆိုရင်တော့ အခု ချက်ချင်း ပဲ စလိုက်ကြတာ ပေါ့။ ဒီ ပတ်ဝန်းကျင် မှာလည်း အဓိက သံသယ ဖြစ်ဖွယ် ကောင်းလှတဲ့ `နတ်ဆိုး သခင်` (Devilish Lord) တစ်ယောက် ရှိနေခဲ့တယ်; ငါတို့ ကတော့ သူ့ရဲ့ ဂူဗိမာန် ကနေ စပြီးတော့မှ စစ်ဆေးလိုက်ကြတာ ပေါ့။ မျှော်လင့်တာ ကတော့... ပေါင်ဟွာ ကို သူ့ရဲ့ ဂူဗိမာန် ထဲမှာပဲ ရှာတွေ့ဖို့ ပါပဲ၊" ဟု လန်ဖူ က အေးစက်လှတဲ့ လေသံ နဲ့အတူ ပြောလိုက်သည်။

အဲ့ဒီနောက်မှာတော့ သူမ လည်း အင်္ကျီ လက် ကို ဝှေ့ယမ်းလိုက်ရာ အပြာရောင် အလင်းတန်း တစ်ခု ထွက်ပေါ်လာခဲ့သလို သူတို့ ၅ ယောက် စလုံး လည်း ချက်ချင်း ပဲ ပျောက်ကွယ်သွားခဲ့ကြတော့တာ ပင်။

......

ခြောက်လ ဆိုတဲ့ အချိန် ကတော့ မျက်စိ တစ်မှိတ် အတွင်း မှာတင် ကုန်ဆုံးသွားခဲ့ရပြီ ပေါ့။

နတ်ဆိုး လောက ရဲ့ ဝေးလံလှတဲ့ နေရာ တစ်ခု မှာ ရှိတဲ့ လှိုင်းတံပိုး တောင်တန်းကြီး (Undulating Mountain Range) ထဲမှာတော့ ပေပေါင်း ၁၀၀၀ ကျော် မြင့်မားလှတဲ့ တံတိုင်း တွေ နဲ့ ရံပတ်ထားတဲ့ တောင်ကြီး တစ်လုံး ရှိနေခဲ့သည်။

ဒါ ကတော့ ကီလိုမီတာ ၅ ခု ကျော် အထိ ကျယ်ပြန့်နေတဲ့ ခံတပ်ကြီး တစ်ခု ဖြစ်သလို မြို့ငယ်လေး တစ်မြို့ နဲ့တောင်မှ တူနေခဲ့တာ ပင်။

တံတိုင်း တွေ ရဲ့ အပေါ်မှာတော့ လက်နက် တန်ဆာ ဆင်ထားတဲ့ ကင်းသမား တွေ ရှိနေခဲ့ကြသလို၊ ခံတပ်ကြီး ရဲ့ ပတ်ဝန်းကျင် ဆီကနေ ထွက်ပေါ်နေတဲ့ အရောင် စုံ အလင်းတန်း တွေ ကို ကြည့်လိုက်မယ် ဆိုရင်တော့... အထဲမှာ အစီအရင် တွေ နဲ့ ကန့်သတ်ချက် တွေ အများကြီး ရှိနေလိမ့်မယ် ဆိုတာ ကတော့ သေချာလှတာ ပေါ့။

ခံတပ်ကြီး ရဲ့ အပေါ် ကောင်းကင်ယံ မှာတော့ အမည်းရောင် နတ်ဆိုး တိမ်တိုက်ကြီး တွေ ရှိနေခဲ့သလို အဲ့ဒီ ဆီကနေ အံ့သြစရာ ကောင်းလှတဲ့ စွမ်းအင် လှိုင်း တွေ လည်း ထွက်ပေါ်နေခဲ့တာ ပင်။

`ကျူးကော်အာ` လည်း ကီလိုမီတာ ၁၀၀ ခန့် အကွာမှာ ရှိတဲ့ တောင်ကုန်း လေး တစ်ခု ပေါ်မှာ ရပ်နေခဲ့သလို သူမ ရဲ့ အရှေ့က ကြေးမုံပြင် ထဲကို အံ့အားသင့်စွာ နဲ့ စိုက်ကြည့်နေခဲ့မိတော့သည် "တစ်ခုခု မှားနေတာ များလား စီနီယာ ဟန်? ဒီ လမ်းကြောင်း ကတော့ အစောင့်အကြပ် သိပ်ပြီးတော့ မထူထပ်ဘူး လို့ စီနီယာ ပြောခဲ့တာ မဟုတ်ဘူး လား?"

ကြေးမုံပြင် ပေါ်မှာတော့ ခုနက မြင်နေရတဲ့ ဧရာမ ခံတပ်ကြီး နဲ့ သူ့ရဲ့ ပတ်ဝန်းကျင် တွေ ကိုပဲ ပေါ်နေခဲ့တာ ပေါ့။

> Source: https://novelsonline.org/a-record-of-a-mortals-journey-to-immortality/chapter-2144
> Pulled as original English (non-interactive).
