# A Record of a Mortal’s Journey to Immortality - Chapter 2135

အဲ့ဒီ အချိန် မှာပင်... ဧရာမ သားရဲကြီး ကတော့ နောက်ထပ် တစ်ကြိမ် ဒေါသတကြီး နဲ့ ဟိန်းဟောက်လိုက်ပြန်သလို၊ သူ့ရဲ့ ဧရာမ လက်နှစ်ဖက် ကိုလည်း အပေါ်ကို ဝှေ့ယမ်းလိုက်တော့သည်။

ထို လက်နှစ်ဖက် ကတော့ လေထု ထဲမှာ ဝေဝါးသွားခဲ့သလို ဖြူဖွင့်ဖွင့် လေလှိုင်း တွေ ကိုလည်း ဟန်လီ ရှိရာ ဆီကို တိုက်ရိုက် ပဲ ထုတ်လွှတ်လိုက်တော့တာ ပေါ့။

ဟန်လီ ကတော့ သူ ရှိနေတဲ့ နေရာ မှာတင် မတ်တတ်ရပ်နေခဲ့ရင်း လက် တစ်ဖက် ကို လှန်လိုက်ရာ၊ သူ့ရဲ့ အရှေ့မှာတော့ မီးခိုးရောင် အလင်းတန်း တစ်ခု နဲ့အတူ သေးငယ်လှတဲ့ အမည်းရောင် တောင် လေး တစ်လုံး ထွက်ပေါ်လာခဲ့တော့သည်။

ထို တောင် လေး ကတော့ ပေပေါင်း ဆယ်ဂဏန်း ခန့် ရှိနေခဲ့တာ ဖြစ်သလို၊ အဲ့ဒါ ကတော့ တခြား မဟုတ်ဘဲ `ယဉ်ကျေးမှု ကျောက်တောင်` (Extreme Essencefused Mountain) ပင် ဖြစ်သည်။

ဖြူဖွင့်ဖွင့် လေလှိုင်း တွေ ကတော့ အဲ့ဒီ တောင်ကြီး ကို ပြင်းထန်လှတဲ့ အသံကြီး တွေ နဲ့အတူ ရိုက်ခတ်သွားခဲ့ပေမယ့်လည်း၊ ထို အမည်းရောင် တောင် လေး ကတော့ လုံးဝ တုန်လှုပ်မှု မရှိဘဲ မတ်မတ်ကြီး ရပ်နေခဲ့တာ ပင်။

တစ်ဖက် မှာတော့... `ကျားသစ် ကိရင် သားရဲ` က အရှေ့ကို ခုန်တက်သွားခဲ့သလို တူညီလှတဲ့ ပုံရိပ် ပေါင်း တစ်ဒါဇင် ခန့် အဖြစ် ခွဲထွက်သွားခဲ့ပြီး `သံလိုက် အလင်း သားရဲ` ဆီကို ဒေါသတကြီး နဲ့ ပြေးဝင်သွားခဲ့တော့သည်။

ထို ပုံရိပ် တွေ ကတော့ ဧရာမ သားရဲကြီး ရဲ့ ပတ်ပတ်လည် မှာ ထွက်ပေါ်လာခဲ့သလို သူတို့ရဲ့ လက်သည်း တွေ ကိုလည်း လေထု ထဲမှာ ဝှေ့ယမ်းလိုက်ကြရာ၊ ရေတွက်လို့ မရနိုင်တဲ့ လက်သည်း စွမ်းအား တွေ က ထို သားရဲကြီး ရဲ့ ခန္ဓာကိုယ် ပေါ်ကို ကျရောက်သွားခဲ့တော့သည်။

ရွှေရောင် အလင်းလုံး ပေါင်းများစွာ လည်း ထို သားရဲကြီး ရဲ့ ခန္ဓာကိုယ် ပေါ်မှာ ပေါက်ကွဲသွားခဲ့သလို သူ့ရဲ့ အရေပြား ပေါ်မှာ မြှုပ်နှံထားတဲ့ ကျောက်တုံး တချို့ လည်း ပြုတ်ထွက်သွားခဲ့ရပေမယ့်၊ သားရဲကြီး ကိုယ်တိုင် ကတော့ ဘာမှ မဖြစ်ခဲ့ပါဘူး။

ဒါပေမယ့်လည်း... `ကျားသစ် ကိရင် သားရဲ` ရဲ့ ရန်စလှတဲ့ တိုက်ခိုက်မှု တွေ ကြောင့် သူ လည်း ဒေါသထွက်သွားခဲ့ရသလို သူ့ရဲ့ အာရုံစိုက်မှု တွေ ကိုလည်း ပတ်ဝန်းကျင် က ပုံရိပ် တွေ ဆီကို ချက်ချင်း ပဲ ပြောင်းလဲလိုက်တော့သည်။

ရုတ်တရက် ဆိုသလို... ငါးရောင်ခြယ် အလင်းတိုင် ပေါင်း တစ်ဒါဇင် ခန့် က သူ့ရဲ့ ပေါင်းစပ် မျက်လုံး တွေ ထဲကနေ ထွက်ပေါ်လာခဲ့သလို၊ ပတ်ဝန်းကျင် က ရွှေရောင် သားရဲ ပုံရိပ် တွေ ကိုလည်း ချက်ချင်း ပဲ လွှမ်းမိုးသွားခဲ့တော့သည်။

`ကျားသစ် ကိရင် သားရဲ` ရဲ့ ပုံရိပ် တွေ အားလုံး လည်း ထို ငါးရောင်ခြယ် အလင်းတိုင် တွေ ကြောင့် ငြိမ်သက်သွားခဲ့ရသလို မျက်တောင် တစ်ချက် တောင် မခတ်နိုင်ကြတော့ပါဘူး။

နောက်တစ်စက္ကန့် မှာတော့... ဧရာမ သားရဲကြီး ရဲ့ မျက်နှာပေါ်မှာ ဒေါသတကြီး အမူအရာ တစ်ခု ထွက်ပေါ်လာခဲ့သလို ငါးရောင်ခြယ် အလင်းတိုင် တွေ လည်း နေရာ မှာတင် လှည့်ပတ်သွားခဲ့ရာ၊ အထဲမှာ ရှိနေတဲ့ `ကျားသစ် ကိရင် သားရဲ` ရဲ့ ပုံရိပ် တွေ လည်း ထက်မြက်လှတဲ့ ဓားသွား ပေါင်းများစွာ နဲ့ အတိုက်ခိုက်ခံလိုက်ရသလိုမျိုး အပိုင်းပိုင်း အပြတ်ပြတ် ဖြစ်သွားခဲ့ရတော့သည်။

ဒါပေမယ့်လည်း အဲ့ဒီ ပုံရိပ် တွေ အားလုံး ကတော့ သွေး တစ်စက် တောင် ထွက်မလာဘဲ ပျောက်ကွယ်သွားခဲ့ကြတာ ဖြစ်တာ ဖြစ်တာ ကြောင့်၊ သူတို့ တွေ ကတော့ `ကျားသစ် ကိရင် သားရဲ` ရဲ့ အစစ်အမှန် ခန္ဓာကိုယ် တွေ မဟုတ်ဘူး ဆိုတာ ထင်ရှားလှတာ ပေါ့။

`သံလိုက် အလင်း သားရဲ` ကလည်း ဒါကို သိလိုက်ရပုံ ရသလို သူ့ရဲ့ ဒေါသ တွေ က ပိုပြီးတော့ ကြီးထွားလာခဲ့ရပြီးနောက်၊ သူ့ရဲ့ မျက်လုံး တွေ ထဲက ထွက်နေတဲ့ ငါးရောင်ခြယ် အလင်းတိုင် တွေ ကလည်း ပိုပြီးတော့ ထူထဲလာခဲ့သလို ပတ်ဝန်းကျင် က ဟင်းလင်းပြင် ကိုလည်း ပြင်းထန်စွာ တိုက်ခိုက်လိုက်တော့သည်။

ရုတ်တရက် ဆိုသလို... အလင်းတိုင် တစ်ခု ကတော့ ရပ်တန့်သွားခဲ့သလို `ကျားသစ် ကိရင် သားရဲ` လည်း ဟင်းလင်းပြင် ထဲကနေ တုန်တုန်ရင်ရင် နဲ့ ထွက်ပေါ်လာခဲ့ရတော့သည်။

ဧရာမ သားရဲကြီး လည်း ဒါကို မြင်လိုက်ရချိန် မှာ အတိုင်းမသိ ဝမ်းသာသွားခဲ့ရသလို အလင်းတိုင် အားလုံး ကိုလည်း `ကျားသစ် ကိရင် သားရဲ` ရှိရာ ဆီကိုပဲ စုစည်းလိုက်တော့သည်။

အလင်းတိုင် တွေ အားလုံး ကတော့ တစ်ခုတည်း အဖြစ် ပေါင်းစည်းသွားခဲ့ပြီး အတော်လေးကို ထူထဲလှတဲ့ အလင်းတိုင်ကြီး တစ်ခု အဖြစ်နဲ့ `ကျားသစ် ကိရင် သားရဲ` ဆီကို တိုက်ရိုက် ပဲ လွင့်ပျံသွားခဲ့တော့တာ ပေါ့။

`ကျားသစ် ကိရင် သားရဲ` လည်း ဒါကို မြင်လိုက်ရချိန် မှာ အတော်လေးကို ထိတ်လန့်သွားခဲ့ရသလို ထွက်ပြေးဖို့ ကြိုးစားပေမယ့်၊ သူ့ရဲ့ ပတ်ဝန်းကျင် က ဟင်းလင်းပြင် ကတော့ သံမဏိ လိုမျိုး မာကျောနေခဲ့တာ ဖြစ်တာ ဖြစ်တာ ကြောင့် ခဏအတွင်း မှာတော့ ထွက်ပြေးဖို့ ဆိုတာ မဖြစ်နိုင်ခဲ့ပါဘူး။

ထူထဲလှတဲ့ အလင်းတိုင်ကြီး ကတော့ သူ့ရဲ့ ခန္ဓာကိုယ် ကို လွှမ်းမိုးတော့မယ့် အခြေအနေ မှာတင် သူ လည်း ပျာပျာသလဲ ဖြစ်သွားခဲ့ရသလို ဟန်လီ့ ကိုလည်း အလျင်အမြန် ပဲ အကူအညီ တောင်းလိုက်တော့သည်။

အဲ့ဒီလိုမျိုး အရေးကြီးလှတဲ့ အချိန် မှာပင်... ဟန်လီ ရဲ့ အသံ က အပေါ်ဘက်ကနေ ထွက်ပေါ်လာခဲ့တော့သည် "ဟွန့်... အခုမှ ကြောက်ရမှန်း သိတာ လား? ငါ ကိုယ်တိုင် တောင်မှ ဒီ အရာ ကြောင့် အမှုမဲ့အမှတ်မဲ့ ဖြစ်သွားခဲ့ရင် ဒဏ်ရာ ရနိုင်တာ ပဲ; မင်း ကတော့ အခု အချိန် မှာ သူ့ကို ယှဉ်နိုင်ဦးမှာ မဟုတ်ပါဘူး။"

သူ့ရဲ့ စကား အဆုံး မှာတင်... ပေပေါင်း ၁၀၀၀ ကျော်လောက် ရှည်လျားလှတဲ့ ရွှေရောင် ဓားအလင်းတန်းကြီး တစ်ခု က လေထု ကို ဖြတ်သန်းသွားခဲ့သလို ရွှေရောင် အလင်းတိုင်ကြီး ကိုလည်း အလယ်ကနေ ပိုင်းဖြတ်ပစ်လိုက်တော့သည်။

`ကျားသစ် ကိရင် သားရဲ` လည်း ချက်ချင်း ပဲ လွတ်မြောက်သွားခဲ့ရသလို ရွှေရောင် ပုံရိပ် တစ်ခု အဖြစ်နဲ့ ဟန်လီ ရှိရာ ဆီကို ပြေးဝင်သွားခဲ့တော့သည်။

အလင်းတန်း အနည်းငယ် ဖြတ်သန်းသွားပြီးတဲ့ နောက်မှာတော့ သူ လည်း ဟန်လီ့ ရဲ့ ဘေးမှာ သနားစဖွယ် အမူအရာ နဲ့ ပေါ်လာခဲ့တော့သည်။

ဟန်လီ ကတော့ လက် တစ်ဖက် ထဲမှာ ဧရာမ ရွှေရောင် ဓားကြီး ကို ကိုင်ထားခဲ့သလို ကျန်တဲ့ လက် တစ်ဖက် ထဲမှာတော့ အစိမ်းရောင် ကျောက်တုံး လေး ကို ကိုင်ထားခဲ့တာ ဖြစ်သလို၊ သနားစဖွယ် ဖြစ်နေတဲ့ `ကျားသစ် ကိရင် သားရဲ` ကို ကြည့်ရင်း ပြုံးပြလိုက်သည်။ ဒါပေမယ့် သူ တစ်ခုခု မပြောနိုင်ခင် မှာတင် `သံလိုက် အလင်း သားရဲ` ကတော့ ရုတ်တရက် ဆိုသလို ဒေါသတကြီး နဲ့ အော်ဟစ်လိုက်ပြန်သည်။

နောက်ထပ် ငါးရောင်ခြယ် အလင်းတိုင် ပေါင်း တစ်ဒါဇင် ခန့် က သူ့ရဲ့ ပေါင်းစပ် မျက်လုံး တွေ ထဲကနေ ထွက်ပေါ်လာခဲ့သလို၊ သူ့ရဲ့ ခန္ဓာကိုယ် ပေါ်မှာ ရှိတဲ့ ကျောက်တုံး တွေ အားလုံး လည်း ဟန်လီ ရှိရာ ဆီကို ကြယ်ကြွေသလိုမျိုး ပြုတ်ကျလာခဲ့တော့သည်။

ဒီ ကျောက်တုံး တွေ ကတော့ `သံလိုက် အလင်း သားရဲ` ရဲ့ ဧရာမ ခန္ဓာကိုယ်ကြီး နဲ့ ယှဉ်မယ် ဆိုရင်တော့ အတော်လေးကို သေးငယ်လှတယ် ဆိုပေမယ့်လည်း ၊ အသေးဆုံး တစ်ခု တောင်မှ လူ့ဦးခေါင်း အရွယ် ရှိနေခဲ့သလို အကြီးဆုံး တစ်ခု ကတော့ အိမ် တစ်လုံး နီးပါးလောက်ကြီး ကို ကြီးမားလှတာ ပေါ့။ ဒါကြောင့်လည်း ဒါ ကတော့ တကယ့်ကို ပြင်းထန်လှတဲ့ မုန်တိုင်းကြီး တစ်ခု ပါပဲ။

ဒါပေမယ့်လည်း ဟန်လီ ကတော့ ဒါကို မြင်လိုက်ရချိန် မှာ သူ့ရဲ့ အမူအရာ ကတော့ လုံးဝ ပြောင်းလဲသွားခြင်း မရှိဘဲ၊ သူ့ရဲ့ ရွှေရောင် ဓားကြီး ကို သိမ်းဆည်းလိုက်ပြီး သူ့ရဲ့ အရှေ့မှာ ရှိတဲ့ အမည်းရောင် တောင် လေး ဆီကို လက်ညှိုး နဲ့ အေးအေးဆေးဆေး ပဲ ထိုးပြလိုက်သည်။

ရုတ်တရက် ဆိုသလို... ငွေရောင် ရုပ်စာ စာလုံး ပေါင်းများစွာ က ထို တောင် လေး ရဲ့ မျက်နှာပြင် ပေါ်မှာ ထွက်ပေါ်လာခဲ့သလို၊ အဲ့ဒါ ကတော့ ပေပေါင်း ထောင်ဂဏန်း ခန့် ရှိတဲ့ အထိ ကြီးထွားလာခဲ့ပြီး ဟန်လီ နဲ့ `ကျားသစ် ကိရင် သားရဲ` တို့ကို ဖုံးကွယ်ပေးလိုက်တော့သည်။

ငါးရောင်ခြယ် အလင်းတိုင် တွေ နဲ့ ကျောက်တုံး မုန်တိုင်း တွေ အားလုံး ကတော့ ထို အမည်းရောင် တောင်ကြီး ကနေ ထုတ်လွှတ်နေတဲ့ မီးခိုးရောင် အလင်းတန်း ထဲမှာတင် ရပ်တန့်သွားခဲ့ရသလို၊ ဟန်လီ လည်း အသက်ပြင်းပြင်း တစ်ချက် ရှူလိုက်ရင်း အပြာရောင် ဝိညာဉ် ငွေ့ အလုံး လေး တစ်လုံး ကို ထုတ်လွှတ်လိုက်ရာ ထို အလင်းလုံး လေး ကတော့ တောင်ကြီး ထဲကို ချက်ချင်း ပဲ ဝင်သွားခဲ့တော့သည်။

နောက်တစ်စက္ကန့် မှာတော့... တောင်ကြီး တစ်ခုလုံး ဆီကနေ ပြင်းထန်လှတဲ့ အသံကြီး တစ်ခု ထွက်ပေါ်လာခဲ့သလို မီးခိုးရောင် လှိုင်း တွေ လည်း တောင်ကြီး ဆီကနေ ဒေါသတကြီး နဲ့ ထွက်ပေါ်လာခဲ့ရပြီးနောက် အချင်း မီတာ ၅၀၀ ခန့် ရှိတဲ့ ဧရာမ အလင်းကွင်းကြီး တစ်ခု အဖြစ် ပြောင်းလဲသွားခဲ့တော့သည်။ ထို အလင်းကွင်းကြီး ကတော့ အတော်လေးကို ထူထဲလှသလို တကယ့်ကို အစစ်အမှန် ဒြပ်ဝတ္ထု တစ်ခု လိုမျိုး ပဲ အောက်ကို ဆင်းသက်လာခဲ့တော့တာ ပေါ့။

အဲ့ဒါ ကတော့ လုံးဝ အသံထွက်ပေါ်ခြင်း မရှိဘဲ ဆင်းသက်လာတာ ဖြစ်ပေမယ့်လည်း၊ သူ ထုတ်လွှတ်နေတဲ့ အရှိန်အဝါ ကတော့ တကယ့်ကို ကြောက်မက်ဖွယ်ကောင်းလှတာ ဖြစ်တာ ဖြစ်တာ ကြောင့် ပတ်ဝန်းကျင် က လေထု တွေ အားလုံး လည်း လွင့်စင်သွားခဲ့ရတော့သည်။

၅ ကီလိုမီတာ ပတ်လည် မှာ ရှိတဲ့ ကောင်းကင်ယံကြီး တစ်ခုလုံး တောင်မှ ဒီ ကိစ္စ ကြောင့် မှောင်မည်းသွားခဲ့ရတာ ပေါ့။

`ယဉ်ကျေးမှု ကျောက်တောင်` ကတော့ အရင်ကထက် အများကြီး ပိုပြီး ထူးခြားသွားတာမျိုး မဟုတ်ဘူး ဆိုပေမယ့်လည်း၊ ဟန်လီ ရဲ့ ကျင့်ကြံခြင်း အဆင့် က ပိုပြီးတော့ အားကောင်းလာခဲ့တာ ဖြစ်တာ ဖြစ်တာ ကြောင့် ထို တောင်ကြီး ရဲ့ စွမ်းအား ကလည်း ပိုပြီးတော့ ကြီးမားလာခဲ့တာ ပင်။

`သံလိုက် အလင်း သားရဲ` ကလည်း သူ့ရဲ့ မျက်လုံး တွေ နဲ့ ခန္ဓာကိုယ် ပေါ်က ကျောက်တုံး တွေ ကို အသုံးပြုပြီးတော့မှ ထို အလင်းကွင်းကြီး ကို အလျင်အမြန် ပဲ တိုက်ခိုက်လိုက်ပေမယ့်လည်း ဘာမှ မထူးခြားခဲ့ပါဘူး။ အဲ့ဒီ အခါကျမှပဲ သူ့ရဲ့ မျက်လုံး ထဲမှာ ထိတ်လန့်သွားတဲ့ အမူအရာ တစ်ခု ထွက်ပေါ်လာခဲ့တော့သည်။

သူ ကတော့ အခြေအနေ မဟန်ဘူး ဆိုတာ ကို သိလိုက်ပုံ ရသလို ရုတ်တရက် ဆိုသလို ပြင်းထန်စွာ ဟိန်းဟောက်လိုက်ပြီး မြေပြင် ပေါ်ကို လဲကျသွားခဲ့တော့သည်။

ချက်ချင်း လိုလို မှာပင် ငါးရောင်ခြယ် အလင်းတန်း တွေ က သူ့ရဲ့ ခန္ဓာကိုယ် ပေါ်မှာ လှည့်ပတ်သွားခဲ့သလို သူ လည်း တဖြည်းဖြည်းချင်း ဖောက်ထွင်းမြင်နိုင်တဲ့ အခြေအနေ ကို ရောက်သွားခဲ့ရပြီးနောက် တောက်ပနေတဲ့ ပုံဆောင်ခဲ တစ်ခု လိုမျိုး ဖြစ်သွားခဲ့တော့သည်။

ထို ပုံဆောင်ခဲ ရဲ့ အလယ်တည့်တည့် မှာတော့ ဧရာမ အစိမ်းရောင် အလင်းလုံးကြီး တစ်ခု ရှိနေခဲ့သလို၊ အဲ့ဒီ ထဲမှာတော့ ဟန်လီ့ လက်ထဲမှာ ရှိနေတဲ့ ကျောက်တုံး နဲ့ အတော်လေး တူညီလှတဲ့ အစိမ်းရောင် ကျောက်တုံးကြီး တစ်တုံး ရှိနေခဲ့တာ ပင်။ ဒါပေမယ့် ဒီ ကျောက်တုံးကြီး ကတော့ ဟန်လီ့ ဆီက ကျောက်တုံး ထက် အများကြီး ပိုပြီး ကြီးမားလှသလို အရောင် ကလည်း အများကြီး ပိုပြီးတော့ မှိန်ဖျော့နေခဲ့တာ ပေါ့။

"နောက်ဆုံး အနေနဲ့ ရုန်းကန်ဖို့ ပြင်နေတာ လား? ဒါ ကတော့ ဒဏ္ဍာရီ ထဲက `ငါးပါးသော ဓာတ်ကြီး ယင်ယန် စစ်မှန်သော အလင်းတန်း` နဲ့ ငါ့ရဲ့ `မြင့်မြတ်သော ယဉ်ကျေးမှု အလင်းတန်း` ထဲက ဘယ်သူ က ပိုပြီးတော့ အစွမ်းထက်သလဲ ဆိုတာ ကို သိရဖို့ အတွက် အခွင့်အရေး ကောင်း တစ်ခု ပါပဲ!" ဟု ဟန်လီ က သူ့ရဲ့ မျက်လုံး ထဲမှာ စိတ်လှုပ်ရှားနေတဲ့ အရိပ်အယောင် တွေ နဲ့အတူ သူ့ဘာသာ ရေရွတ်လိုက်မိတော့သည်။

အဲ့ဒီ နောက်မှာတော့ ဟန်လီ ရဲ့ အမိန့် အတိုင်း ပဲ အမည်းရောင် တောင်ကြီး ဆီကနေ မီးခိုးရောင် အလင်းတန်း ပေါင်းများစွာ ထပ်ပြီး ထွက်ပေါ်လာခဲ့သလို၊ မီးခိုးရောင် အလင်းကွင်းကြီး လည်း တစ်ဖန် ပြန်ပြီးတော့မှ ကြီးထွားလာခဲ့ကာ ကောင်းကင်ကြီး တစ်ခုလုံး ကို လွှမ်းမိုးသွားစေခဲ့တော့သည်။

ထို ဧရာမ အလင်းကွင်းကြီး က `သံလိုက် အလင်း သားရဲ` ပေါ်ကို ကျရောက်တော့မယ့် အချိန် မှာတင်... ဧရာမ သားရဲကြီး လည်း ဘောလုံး တစ်လုံး လိုမျိုး လိပ်လိုက်သလို၊ သူ့ရဲ့ ခန္ဓာကိုယ် ထဲမှာ ရှိတဲ့ အစိမ်းရောင် ကျောက်တုံး ဆီကနေ ငါးရောင်ခြယ် အလင်းတန်းကြီး တစ်ခု ထွက်ပေါ်လာခဲ့တော့သည်။

သားရဲကြီး ရဲ့ ဖောက်ထွင်းမြင်နိုင်တဲ့ ခန္ဓာကိုယ်ကြီး ကြောင့် ထို အလင်းတန်း ကတော့ အကြိမ်ပေါင်း ရာကျော်လောက် ပိုပြီးတော့ အားကောင်းလာခဲ့သလို၊ မီးခိုးရောင် အလင်းကွင်းကြီး နဲ့ အရွယ်အစား တူညီလှတဲ့ တောက်ပနေတဲ့ အလင်းဝိုင်းကြီး တစ်ခု အဖြစ် ပြောင်းလဲသွားခဲ့ပြီး စူးရှလှတဲ့ အသံကြီး နဲ့အတူ ကောင်းကင်ယံ ထက်ကို ပျံတက်သွားခဲ့တော့တာ ပေါ့။

နောက်တစ်စက္ကန့် မှာတော့... ကမ္ဘာပျက်မတတ် ပြင်းထန်လှတဲ့ အသံကြီး တစ်ခု ထွက်ပေါ်လာခဲ့သလို ထို ဧရာမ အရာ နှစ်ခု လည်း တစ်ခုနဲ့တစ်ခု ရိုက်ခတ်သွားခဲ့ကြရာ ပတ်ဝန်းကျင် ကိုလည်း ပြင်းထန်လှတဲ့ လှိုင်း တွေ ပြန့်နှံ့သွားစေခဲ့တော့သည်။

အဲ့ဒီ အချိန် မှာပင် မီးခိုးရောင် ဝိညာဉ် ကြိုး ပေါင်းများစွာ လည်း လေထု ထဲမှာ ထွက်ပေါ်လာခဲ့သလို အလင်းကွင်းကြီး နဲ့ အလင်းဝိုင်းကြီး နှစ်ခု စလုံး လည်း ခဏအတွင်း မှာတင် ပျောက်ကွယ်သွားခဲ့ကြတော့သည်။

ဟန်လီ လည်း ဒါကို မြင်လိုက်ရချိန် မှာ အတော်လေးကို အံ့သြသွားခဲ့ရသလို၊ `သံလိုက် အလင်း သားရဲ` ကတော့ ခန္ဓာကိုယ် ပေါင်းစည်းခြင်း အဆင့် အလယ်ပိုင်း လောက် ပဲ ရှိသေးတယ် ဆိုပေမယ့်လည်း သူ့ရဲ့ `ငါးပါးသော ဓာတ်ကြီး ယင်ယန် စစ်မှန်သော အလင်းတန်း` ရဲ့ တိုက်ခိုက်မှု ကတော့ သူ့ရဲ့ `မြင့်မြတ်သော ယဉ်ကျေးမှု အလင်းတန်း` နဲ့ ယှဉ်နိုင်ခဲ့တာ ကိုး။

ဒါ ကတော့ `ငါးပါးသော ဓာတ်ကြီး ယင်ယန် စစ်မှန်သော အလင်းတန်း` ရဲ့ ကျင့်စဉ် အားလုံး နဲ့ ပေါင်းစပ်နိုင်စွမ်း ကို ထည့်မတွက်ဘူး ဆိုရင်တောင်မှ၊ သူ့ရဲ့ `မြင့်မြတ်သော ယဉ်ကျေးမှု အလင်းတန်း` ထက် အများကြီး ပိုပြီးတော့ အစွမ်းထက်နေသေးတယ် ဆိုတာ ကို ပြသနေတာ ပင်။

ဒါကြောင့်လည်း `ပေါင်းစပ် ငါးထပ် တောင်ကြီး` ကို ဖန်တီးတဲ့ နည်းလမ်း မှာတင် `ငါးပါးသော ဓာတ်ကြီး ယင်ယန် ကျောက်တောင်` ကတော့ ဖန်တီးဖို့ အတွက် အခက်ခဲဆုံး တစ်ခု ဖြစ်မယ် လို့ ရေးထားတာ ကတော့ မထူးဆန်းလှပါဘူး။

ဟန်လီ လည်း အဲ့ဒီလိုမျိုး စဉ်းစားလိုက်ရင်း ဒီ သားရဲကြီး ကို သတ်ဖို့ အတွက် ပိုပြီးတော့ ဆုံးဖြတ်ချက် ခိုင်မာသွားခဲ့ရသလို၊ လက်ဟန် တစ်ခု လုပ်လိုက်ရာ ရွှေဝါရောင် အလင်းတန်းကြီး တစ်ခု နဲ့အတူ ပေပေါင်း ၁၀၀၀ ကျော်လောက် မြင့်မားလှတဲ့ ဧရာမ ရွှေရောင် မျောက်ဝံကြီး တစ်ကောင် အဖြစ် ပြောင်းလဲသွားခဲ့တော့သည်။

သူ လည်း ဧရာမ လက်ကြီး နဲ့ ဖမ်းယူလိုက်ရာ သူ့ရဲ့ အရှေ့က အမည်းရောင် တောင်ကြီး ကတော့ ပေ ၁၀၀ ကျော်လောက် အထိ သေးငယ်သွားခဲ့သလို သူ့ရဲ့ ဧရာမ လက်ဝါးကြီး ထဲကို ရောက်လာခဲ့တော့သည်။

ထို့နောက်မှာတော့ သူ လည်း မိုးခြိမ်းသံကြီး တစ်ခု လိုမျိုး ဟိန်းဟောက်လိုက်ရာ သူ့ရဲ့ နောက်ကွယ်မှာတော့ `မူလ စစ်မှန်သော နတ်ဆိုး ပုံရိပ်` (Provenance True Devil Projection)ကြီး ကလည်း ထွက်ပေါ်လာခဲ့တော့သည်။

အဲ့ဒီ ပုံရိပ်ကြီး ရဲ့ မျက်နှာ သုံးခု စလုံး ကတော့ လုံးဝ ခံစားချက် ကင်းမဲ့နေခဲ့သလို မျက်ခုံး နှစ်ခု ကြားက အမည်းရောင် နတ်ဆိုး မျက်လုံး တွေ လည်း တဖြည်းဖြည်းချင်း ပွင့်လာခဲ့ကြပြီး အောက်က ဧရာမ သားရဲကြီး ကို စိုက်ကြည့်နေခဲ့ကြတာ ပေါ့။

ရုတ်တရက် ဆိုသလို... ပါးလွှာလှတဲ့ အမည်းရောင် ဝိညာဉ် ကြိုး သုံးချောင်း လည်း ထို နတ်ဆိုး မျက်လုံး တွေ ထဲကနေ ထွက်ပေါ်လာခဲ့သလို၊ လူ့လက်မ အရွယ် နက်မှောင်လှတဲ့ အလင်းတိုင် သုံးခု အဖြစ် ပြောင်းလဲသွားခဲ့ပြီး ခဏအတွင်း မှာတင် ပျောက်ကွယ်သွားခဲ့တော့သည်။

အဲ့ဒီ အချိန် မှာပင် ဟန်လီ လည်း သူ့ရဲ့ အမည်းရောင် တောင်ကြီး ကို အောက်ကို ဒေါသတကြီး နဲ့ ပစ်ပေါက်လိုက်ရာ အဲ့ဒါ ကလည်း ပြင်းထန်လှတဲ့ အသံကြီး တစ်ခု နဲ့အတူ ပျောက်ကွယ်သွားခဲ့တော့သည်။

နောက်တစ်စက္ကန့် မှာတော့... `သံလိုက် အလင်း သားရဲ` ရဲ့ အပေါ် ပေပေါင်း ဆယ်ဂဏန်း ခန့် အကွာ မှာတင် ဟင်းလင်းပြင် လှိုင်း တွေ ထွက်ပေါ်လာခဲ့သလို အမည်းရောင် အလင်းတိုင် သုံးခု လည်း တပြိုင်နက်တည်း ထွက်ပေါ်လာခဲ့တော့သည်။ သေးငယ်လှတဲ့ အမည်းရောင် တောင် လေး ကလည်း တခြားသော အရပ်မျက်နှာ တစ်ခု ကနေ ရုတ်တရက် ဆိုသလို ပဲ ပေါ်လာခဲ့သလို အမည်းရောင် အလင်းလုံးကြီး တစ်ခု အဖြစ်နဲ့ ထို သားရဲကြီး ဆီကို လွင့်ပျံသွားခဲ့တော့တာ ပေါ့။

`သံလိုက် အလင်း သားရဲ` လည်း ဒါကို မြင်လိုက်ရချိန် မှာ သဘာဝ အတိုင်း ပဲ ထိတ်လန့်သွားခဲ့ရသလို၊ ဘောလုံး တစ်လုံး လိုမျိုး ထပ်ပြီး လိပ်လိုက်ပြန်ကာ သူ့ရဲ့ ခန္ဓာကိုယ် ထဲက အစိမ်းရောင် ကျောက်တုံး လေး လည်း ပိုပြီးတော့ တောက်ပလာခဲ့တော့သည်။

အဝေးကနေ ကြည့်မယ် ဆိုရင်တော့... အဲ့ဒါ ကတော့ သူ့ရဲ့ ခန္ဓာကိုယ် ထဲကနေ ငါးရောင်ခြယ် နေမင်းကြီး တစ်စင်း တဖြည်းဖြည်းချင်း ထွက်ပေါ်လာသလိုမျိုး ပါပဲ!

> Source: https://novelsonline.org/a-record-of-a-mortals-journey-to-immortality/chapter-2135
> Pulled as original English (non-interactive).
