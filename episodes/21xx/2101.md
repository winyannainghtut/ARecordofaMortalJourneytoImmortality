# A Record of a Mortal’s Journey to Immortality - Chapter 2101

အစိမ်းရောင် ဓား အရိပ် ကတော့ ကြည့်ရတာ အလွန် ပဲ သာမန် ဖြစ်နေခဲ့သော်လည်း၊ အနီးကပ် ကြည့်လိုက်မယ် ဆိုရင်တော့ အဲ့ဒါ က လက်မ အရွယ်အစား ခန့် ရှိတဲ့ အစိမ်းရောင် စာသား တွေ နဲ့ တည်ဆောက်ထားတာ ဖြစ်တာ ကို တွေ့လိုက်ရလိမ့်မည်။

ဒါ့အပြင်... အဲ့ဒီ စာသား တွေ ရဲ့ မျက်နှာပြင် ပေါ်မှာတော့ ပါးလွှာလှတဲ့ ရွှေရောင် နဲ့ ငွေရောင် ပုံစံ တွေ က နေရာအနှံ့ ပျံ့နှံ့နေခဲ့သလို၊ ဓား အရိပ် နဲ့ နီးကပ်လှတဲ့ ဟင်းလင်းပြင် ကလည်း အနည်းငယ် ကွေးညွတ်သွားခဲ့သလို ဝေဝါးသွားခဲ့ရသည်။

တစ်ချိန်တည်း မှာပင်၊ ကမ္ဘာကြီး ရဲ့ မူလ ချီ (world's origin Qi) တွေ အမြောက်အမြား လည်း ထို အစိမ်းရောင် စာသား တွေ ထဲကို ရူးသွပ်စွာ နဲ့ စီးဝင်နေခဲ့ကြသလို၊ ဝေဝါးလှတဲ့ ဓား အရိပ်ကြီး လည်း သာမန် မျက်စိ နဲ့တင် မြင်တွေ့နိုင်တဲ့ အရှိန် နဲ့ ပိုပြီးတော့ ရှင်းလင်း လာခဲ့တော့သည်။

"မဖြစ်နိုင်တာ! အဲ့ဒါ နက်နဲသော ကောင်းကင် ရတနာ (Profound Heavenly Treasure) ပဲ!" ဟု အမည်းရောင် ဝတ်စုံ ဝတ်ထားတဲ့ လူငယ် က မယုံကြည်နိုင်စရာ ကောင်းလှတဲ့ အမူအရာ နဲ့ အော်ဟစ်လိုက်တော့သည်။

"သူ့ရဲ့ အရှိန်အဝါ အပေါ် မူတည်ပြီး ပြောရမယ် ဆိုရင်တော့၊ အဲ့ဒါ က တကယ့်ကို နက်နဲသော ကောင်းကင် ရတနာ တစ်ခု ပါပဲ၊ ပြီးတော့ ကြည့်ရတာ တော့ မင်းရဲ့ နတ်ဆိုးနက် ဓားမြှောင် (Black Devil Dagger) ထက်တောင်မှ ပိုပြီးတော့ အစွမ်းထက်နေဦးမှာ ပါ။ ငါ ဝိညာဉ် နယ်မြေ (Spirit Realm) မှာ ရှိနေစဉ် က ဖရိုဖရဲ ဖြစ်ခြင်း ဝိညာဉ် သောင်းချီ စာရင်း (Chaotic Myriad Spirit Roll) ထဲမှာ အဆင့် ၃ ရှိတဲ့ ရတနာ အသစ် တစ်ခု ပေါ်လာခဲ့တယ် လို့ ကြားခဲ့ဖူးတယ်၊ အဲ့ဒါ ကတော့ နက်နဲသော ကောင်းကင် ဝိညာဉ်သတ် ဓား (Profound Heavenly Spiritslash Sword) ပဲ၊ ဒါပေမယ့်လည်း ဘယ်သူမှ ရှာမတွေ့ခဲ့ကြဘူး; ကြည့်ရတာ တော့ အဲ့ဒါ က ဒီ အရာ ပဲ ဖြစ်ရမယ်။ ငါတို့ နှစ်ယောက် စလုံး လည်း လူသား မျိုးနွယ်စု ကို အထင်သေးမိသွားပုံ ရတယ်၊" ဟု ပေါင်ဟွာ က ပထမဆုံး အကြိမ် အဖြစ် သူမ ရဲ့ မျက်နှာပေါ်မှာ တည်ငြိမ်လှတဲ့ အမူအရာ တစ်ခု ပေါ်လာခဲ့ရင်း ပြောလိုက်သည်။

"နေပါဦး၊ တကယ်လို့ သာ လူသား မျိုးနွယ်စု က နက်နဲသော ကောင်းကင် ရတနာ တစ်ခု ကို တကယ် ရခဲ့တယ် ဆိုရင်တောင်မှ၊ သူတို့ က ဘယ်လိုမျိုး လုပ်ပြီး ဝိညာဉ် ပေါင်းစည်းခြင်း အဆင့် (Body Integration) ရှိတဲ့ ကျင့်ကြံသူ တစ်ယောက် ကို ပေးလိုက်နိုင်မှာ လဲ? ဒါ့အပြင်... မဟာ တက်လှမ်းခြင်း အဆင့် (Grand Ascension Stage) မရှိဘဲနဲ့တော့၊ ဘယ်သူမှ ဒီ နက်နဲသော ကောင်းကင် ရတနာ ကို လှုပ်နှိုးနိုင်မှာ မဟုတ်ဘူး၊" ဟု နတ်ဆိုး ဘိုးဘေး ရွှေယန် (Sacred Ancestor Yuan Yan) က ခေါင်းကို ခါယမ်းလိုက်ရင်း ပြောလိုက်သည်။

"ဒါ ဆိုရင်တော့ သူ က ငါ့ရဲ့ ပန်းရောင် လက်ညှိုး (Sympathetic Flower Finger) ကို ဘယ်လိုမျိုး လုပ်ပြီး ထိပ်တိုက် ခုခံနိုင်ခဲ့တာ လဲ ဆိုတာ ကို မင်း ရှင်းပြပါလား?" ဟု ပေါင်ဟွာ က အေးစက်စက် အပြုံး တစ်ခု နဲ့ မေးလိုက်သည်။

"ဖြစ်နိုင်တာ ကတော့ သူ က နက်နဲသော ကောင်းကင် ရတနာ ရဲ့ အရှိန်အဝါ တချို့ ကိုပဲ အသုံးပြုပြီး ငါတို့ကို လှည့်စားနေတာ ဖြစ်မှာ ပါ၊" ဟု နတ်ဆိုး ဘိုးဘေး ရွှေယန် က ယုံကြည်ချက် ကင်းမဲ့လှတဲ့ အသံ နဲ့ ပြောလိုက်သည်။

"အဲ့ဒါ ကလည်း ဖြစ်နိုင်တာ ပါပဲ; ဒါ ဆိုရင်တော့ မိတ်ဆွေ ရွှေယန် က အဲ့ဒီ အယူအဆ ကို စမ်းသပ်ကြည့်ပါလား?" ဟု ပေါင်ဟွာ က ပြုံးရင်း မေးလိုက်သည်။

"ဟီးဟီး... မင်း က သူ့ကို ပစ်မှတ်ထားနေတဲ့ သူ ပဲ လေ; ဒါ က ငါနဲ့ မဆိုင်ပါဘူး။ တကယ်လို့ သာ မင်း က အခြေအနေ ကို အတည်ပြုချင်တယ် ဆိုရင်တော့၊ မင်း ကိုယ်တိုင် ပဲ လုပ်လိုက်ပါ၊" ဟု အမည်းရောင် ဝတ်စုံ ဝတ်ထားတဲ့ လူငယ် က ဘာမှ မစဉ်းစားဘဲ ငြင်းဆိုလိုက်တော့သည်။

"ကြည့်ရတာ တော့ မင်း က ဒီ လူ ကို သတ်ဖို့ စိတ်ကူး ကို လက်လွှတ်လိုက်ပြီ ပေါ့; အဲ့ဒီ ကျရင်တော့ မင်း ရဲ့ စိတ် ကို ပြန်မပြောင်းပါနဲ့ဦး၊" ဟု ပေါင်ဟွာ က အေးစက်စက် နှာခေါင်းရှုံ့ လိုက်သည်။

"စိတ်ချပါ၊ မိတ်ဆွေ ပေါင်ဟွာ; ငါ ဒီ ကိစ္စ မှာ နောက်ထပ် ဝင်ပြီးတော့ မနှောင့်ယှက်တော့ပါဘူး၊" ဟု နတ်ဆိုး ဘိုးဘေး ရွှေယန် က ပြတ်ပြတ်သားသား ပဲ ပြန်ပြောလိုက်သည်။

"ကောင်းပါပြီ၊ ငါ မင်းကို ယုံလိုက်ပါ့မယ်။ အခု တော့... သူ က ဒီ နက်နဲသော ကောင်းကင် ရတနာ ကို တကယ် လှုပ်နှိုးနိုင်တာ လား ဆိုတာ ကို ငါ ကြည့်ရသေးတာ ပေါ့!"

စကား အဆုံးမှာတင်၊ ပေါင်ဟွာ လည်း သူမ ရဲ့ လက် နှစ်ဖက် ကို ပွတ်သပ်လိုက်ရာ သူမ ကိုင်ထားတဲ့ ပန်းရောင် ပန်းပွင့် လေး လည်း ပျောက်ကွယ်သွားခဲ့သလို၊ အဲ့ဒီ နေရာမှာတော့ ပါးလွှာလှတဲ့ ပန်းရောင် သစ်ကိုင်း လေး တစ်ခု ပေါ်လာခဲ့သည်။

သစ်ကိုင်း ကတော့ ပေ နှစ်ပေ ခန့် သာ ရှည်လျားသော်လည်း၊ အဲ့ဒါ က လုံးဝ ကို ဝေဝါးနေခဲ့သလို သူ့ရဲ့ မျက်နှာပြင် ပေါ်မှာလည်း ပန်းရောင် စာသား တွေ က နေရာအနှံ့ ထွင်းထု ထားတာ ပင်။

သူမ က ထို သစ်ကိုင်း လေး ကို လက်တစ်ဖက် နဲ့ ကိုင်ထားရင်း ဟန်လီ ရှိရာ ဘက်ကို ဝှေ့ယမ်းလိုက်ရာ၊ ကီလိုမီတာ အများအပြား အကွာအဝေး အတွင်း မှာတင် မရေမတွက်နိုင်လှတဲ့ ပန်းရောင် ပန်းပွင့်ဖတ် တွေ ချက်ချင်း ပဲ ပေါ်လာခဲ့သလို၊ အဲ့ဒီ နောက်မှာတော့ ဟင်းလင်းပြင် ထဲမှာတင် ရုတ်တရက် ပဲ ပျောက်ကွယ်သွားခဲ့ကြတော့သည်။

ဟန်လီ ရဲ့ မျက်နှာ ကလည်း ဒါကို မြင်လိုက်ရချိန် မှာ အနည်းငယ် ပြောင်းလဲသွားခဲ့သလို၊ အဲ့ဒီ နောက်မှာတော့ သူ့ရဲ့ ဘေးပတ်ပတ်လည် က လေထဲမှာ ပန်းရောင် အလင်းတန်း တွေ လင်းလက်လာခဲ့ပြီးနောက် မရေမတွက်နိုင်လှတဲ့ ပန်းပွင့်ဖတ် တွေ ဟာ ပြန်ပြီး ပေါ်လာခဲ့ကြသလို တောက်ပလှတဲ့ ဓားငယ်လေး များစွာ အဖြစ် ပြောင်းလဲသွားခဲ့ကြပြီး သူ့ကို ဘက်ပေါင်းစုံ ကနေ တိုက်ခိုက်လိုက်ကြတော့သည်။

ဟန်လီ ရဲ့ မျက်နှာ ကလည်း ဒါကို မြင်လိုက်ရချိန် မှာ မှောင်ကျသွားခဲ့သော်လည်း၊ သူ့ရဲ့ မျက်လုံးထဲမှာတော့ ထိတ်လန့်သွားတဲ့ အမူအရာ တစ်ခု မှ မရှိပေ။ သူ က အသက်ပြင်းပြင်း တစ်ချက် ရှူလိုက်ရင်း ဂါထာ တစ်ခု ကို ရုတ်တရက် ပဲ ရွတ်ဆိုလိုက်ရာ၊ သူ့ရဲ့ လက်ထဲက အစိမ်းရောင် ဓား အရိပ် လည်း သူ့ရဲ့ လက်ဖဝါး ထဲကို အမြန်ဆုံး ဝင်ရောက်သွားခဲ့တော့သည်။

ချက်ချင်း ဆိုသလို ပဲ၊ ဖော်ပြလို့ မရနိုင်လောက်အောင် ကြီးမားလှတဲ့ ဓား ဆန္ဒ (sword intent) တွေ လည်း ဟန်လီ ရဲ့ ခန္ဓာကိုယ် ဆီကနေ ထွက်ပေါ်လာခဲ့သလို၊ ပေ ၁၀၀၀ ကျော် ရှည်လျားလှတဲ့ ဧရာမ အစိမ်းရောင် ဓား အရိပ်ကြီး တစ်ခု ဟာလည်း သူ့ရဲ့ လက်မောင်း ထဲကနေ ထွက်ပေါ်လာခဲ့တော့သည်။

ဟန်လီ ရဲ့ ခန္ဓာကိုယ် တစ်ခုလုံး လည်း အစိမ်းရောင် ဓား အရိပ် ထဲမှာတင် ချက်ချင်း ပဲ ဖုံးလွှမ်းသွားခဲ့ရသလို၊ သူ့ဆီကို လာနေတဲ့ ပန်းရောင် ဓား တွေ လည်း ဓား အရိပ် ကို သွားပြီး ရိုက်ခတ်လိုက်ကြရာ တိုးလျှိုးလှတဲ့ အသံ များစွာ ထွက်ပေါ်လာခဲ့သော်လည်း ချက်ချင်း ပဲ ပျောက်ကွယ်သွားခဲ့ကြရပြီး ဓား အရိပ် ကတော့ ဘာမှ မဖြစ်ဘဲ ရှိနေခဲ့ဆဲ ပင်။

ပေါင်ဟွာ ကတော့ ဒါကို မြင်လိုက်ရပေမယ့်လည်း အံ့သြသွားတာ မျိုး မရှိဘဲ၊ သူမ ရဲ့ ဝေဝါးလှတဲ့ သစ်ကိုင်း လေး ကို လေထဲမှာ နှစ်ကြိမ် သုံးကြိမ် ခန့် ထပ်ပြီး ဝှေ့ယမ်းလိုက်သည်။

ရေကန် ရဲ့ အထက်က လေထု ထဲမှာ ရှိနေတဲ့ ပန်းရောင် ဓား တွေ ရဲ့ အရေအတွက် လည်း သိသိသာသာ ပဲ တိုးပွားလာခဲ့သလို၊ အဲ့ဒီ နောက်မှာတော့ အစိမ်းရောင် ဓား အရိပ် ပေါ်သို့ မိုးသည်းထန်စွာ ရွာသွန်းနေတဲ့ မိုးရေ တွေ လိုမျိုး ကျရောက်သွားခဲ့ကြတော့သည်။

အစိမ်းရောင် ဓား အရိပ် ကတော့ ကြောက်စရာ ကောင်းလှတဲ့ စွမ်းအား တွေ နဲ့ ပြည့်နှက်နေခဲ့သော်လည်း၊ ပန်းရောင် ဓား ငယ်လေး တွေ ကလည်း သာမန် ပျံသန်း ဓား တွေ ထက် အများကြီး ပိုပြီးတော့ အစွမ်းထက်နေခဲ့တာ ပင်။

တိုက်ခိုက်မှု တွေ ကလည်း ဆက်တိုက် ဆိုသလို ကျရောက်နေခဲ့တာ ဖြစ်တာ ကြောင့် အစိမ်းရောင် ဓား အရိပ် လည်း အနည်းငယ် တုန်ခါလာခဲ့ရသည်။

ပေါင်ဟွာ ရဲ့ မျက်နှာပေါ်မှာတော့ ဒါကို မြင်လိုက်ရချိန် မှာ ခပ်မှိန်မှိန် အပြုံး တစ်ခု ပေါ်လာခဲ့သည်။ သူမ ကတော့ တကယ်လို့ သာ ဟန်လီ က နက်နဲသော ကောင်းကင် ရတနာ ရဲ့ စွမ်းအား အနည်းငယ် ကိုသာ သုံးနိုင်တာ ဆိုရင်တော့၊ ဒီလိုမျိုး ပြင်းထန်လှတဲ့ တိုက်ခိုက်မှု တွေ ကို သူ က ဘယ်လိုမှ တောင့်ခံနိုင်မှာ မဟုတ်ဘူး လို့ ယုံကြည်နေတာ ပင်။

ဘာပဲဖြစ်ဖြစ်၊ သူမ ကတော့ ထို တိုက်ခိုက်မှု ထဲကို သူမ ရဲ့ မူလ စွမ်းအား တွေ ကိုပါ ထည့်သွင်းထားတာ ဖြစ်တာ ဖြစ်တာ ကြောင့် အဲ့ဒီ တိုက်ခိုက်မှု ကတော့ နက်နဲသော ကောင်းကင် ရတနာ တစ်ခု ရဲ့ တိုက်ခိုက်မှု နဲ့ မလျော့ဘူး ဆိုတာ သိသာလှသည်။

ဟန်လီ လည်း အစိမ်းရောင် ဓား အရိပ် ထဲကနေ သူ့ရဲ့ အရှေ့မှာ ဖြစ်ပျက်နေတဲ့ အရာ တွေ ကို ကြည့်လိုက်ပြီးနောက် သူ့ရဲ့ လက်မောင်း ကို တစ်ချက် ကြည့်လိုက်ရာ သူ့ရဲ့ မျက်နှာပေါ်မှာ အပြုံး တစ်ခု ပေါ်လာခဲ့သည်။

နောက်ထပ် တစ်စက္ကန့် မှာတင်၊ သူ့ရဲ့ မျက်လုံးထဲမှာ ပြတ်သားလှတဲ့ အကြည့် တစ်ခု ပေါ်လာခဲ့သလို သူ က သူ့ရဲ့ ခေါင်းပေါ်ကို လက်တစ်ဖက် တင်လိုက်ရာ ရွှေရောင် မူလ ဝိညာဉ် (Nascent Soul) လေး တစ်ခု ထွက်ပေါ်လာခဲ့တော့သည်။

မူလ ဝိညာဉ် လေး ရဲ့ ရုပ်သွင် ကတော့ ဟန်လီ နဲ့ တစ်ပုံစံတည်း ဖြစ်သလို၊ သူ့ရဲ့ ဘေးပတ်ပတ်လည် မှာတော့ ပုံစံ ငယ်လေး တွေ ဖြစ်တဲ့ အပြာရောင် ဓားငယ် ဆယ်ဂဏန်း ခန့် ပျံသန်းနေခဲ့ကြသည်။

မူလ ဝိညာဉ် လေး လည်း လက် သင်္ကေတ တစ်ခု ကို ပြုလုပ်လိုက်ရာ၊ ဟိန်းဟောင်သံ များစွာ ထွက်ပေါ်လာခဲ့သလို ရွှေရောင် အလင်းလုံး ငါးလုံး လည်း သူ့ရဲ့ ခန္ဓာကိုယ် ထဲကနေ ထွက်ပေါ်လာခဲ့ကြပြီးနောက် ဧရာမ လူဝံကြီး၊ အရောင်စုံ ဖီးနစ်၊ ငွေရောင် ငှက်၊ အရောင် ငါးမျိုး ပါတဲ့ ဥဒေါင်းကြီး နဲ့ ရွှေနဂါး တို့ အဖြစ် ပြောင်းလဲသွားခဲ့ကြတော့သည်။

မူလ ဝိညာဉ် လေး လည်း ဘာမှ မစဉ်းစားဘဲ လက်တစ်ဖက် ကို လေထဲမှာ ဝှေ့ယမ်းလိုက်ရာ၊ စစ်မှန်သော ဝိညာဉ် ပုံရိပ် ငါးခု စလုံး လည်း သူ့ရဲ့ ခန္ဓာကိုယ် ထဲကို မျက်စိတစ်မှိတ် အတွင်း မှာတင် ဝင်ရောက် ပျောက်ကွယ်သွားခဲ့ကြတော့သည်။

ကျယ်လောင်လှတဲ့ အသံကြီး တစ်ခု နဲ့အတူ မူလ ဝိညာဉ် ရဲ့ ခန္ဓာကိုယ် ထဲကနေ စူးရှလှတဲ့ ရွှေရောင် အလင်းတန်း တွေ ထွက်ပေါ်လာခဲ့သလို၊ ရွှေရောင် အလင်းတန်း တွေ ပျောက်ကွယ်သွားပြီးနောက် မှာတော့ ဟန်လီ နဲ့ မူလ ဝိညာဉ် တို့ ရဲ့ နေရာမှာ ခေါင်းသုံးလုံး လက်ခြောက်ဖက် ပါတဲ့ လူသား ပုံစံ ပုံရိပ်ကြီး တစ်ခု ပေါ်လာခဲ့တော့သည်။

ထို ပုံရိပ်ကြီး ရဲ့ ခန္ဓာကိုယ် တစ်ခုလုံး မှာတော့ တောက်ပလှတဲ့ ရွှေရောင် တွေ ဖုံးလွှမ်းနေခဲ့သလို၊ သူ့ရဲ့ အရေပြား ပေါ်မှာလည်း ရွှေရောင် အကြေးခွံ တွေ ဖုံးလွှမ်းနေခဲ့တာ ပင်။ ဒါ့အပြင်... သူ့ရဲ့ ခေါင်းပေါ်မှာလည်း အပြာရောင် ဦးချို တစ်ခု ရှိနေခဲ့သလို သူ့ရဲ့ မျက်ခုံး နှစ်ခု အလယ်မှာတော့ မင်ရောင် နတ်ဆိုး မျက်လုံး တစ်လုံး ရှိနေခဲ့တာ ပင်။

ထို ပုံရိပ်ကြီး လည်း ပေါင်ဟွာ ဘက်ကို အေးစက်စက် အကြည့် တစ်ခု နဲ့ လှည့်ကြည့်လိုက်ရာ၊ သူ့ရဲ့ မျက်နှာ ကတော့ ဟန်လီ နဲ့ တစ်ပုံစံတည်း ပဲ ပင်။ ဒါပေမယ့်လည်း၊ သူ့ရဲ့ မျက်လုံး တွေ ကတော့ လုံးဝ ကို ခံစားချက် ကင်းမဲ့နေခဲ့သလို ကြည့်ရတာ တော့ အလွန် ပဲ စိတ်မသက်မသာ ဖြစ်စရာ ကောင်းလှသည်။

အမည်းရောင် ဝတ်စုံ ဝတ်ထားတဲ့ လူငယ် လည်း ထို ပုံရိပ်ကြီး ရဲ့ မျက်လုံး တွေ ကို ခဏတာ ပဲ ကြည့်လိုက်ပေမယ့်လည်း၊ သူ့ရဲ့ မျက်လုံး တွေ ကတော့ ပြင်းထန်လှတဲ့ နာကျင်မှု တစ်ခု ကို ချက်ချင်း ပဲ ခံစားလိုက်ရတော့သည်။ သူ က အမြန်ဆုံး ပဲ ထို ပုံရိပ်ကြီး ဆီသို့ အာရုံစိုက်လိုက်ရာ သူ့ရဲ့ မျက်နှာပေါ်မှာ အံ့သြသွားတဲ့ အမူအရာ တစ်ခု ပေါ်လာခဲ့သည် "ဒါ က သန့်စင်သော နိဗ္ဗာန် ခန္ဓာကိုယ် (Holy Nirvana Physique) ပဲ! သူ က နတ်ဆိုး ဘိုးဘေး နိဗ္ဗာန် (Sacred Ancestor Nie Pan) နဲ့ ဘယ်လိုမျိုး ပတ်သက်နေတာ လဲ? သူ က ဒီ ခန္ဓာကိုယ် ကို ရထားတဲ့ တစ်ဦးတည်းသော သူ မဟုတ်ဘူး လား?"

နတ်ဆိုး ဘိုးဘေး ပေါင်ဟွာ ရဲ့ မျက်လုံးထဲမှာလည်း ဇဝေဇဝါ ဖြစ်နေတဲ့ အမူအရာ တစ်ခု ပေါ်လာခဲ့သည် "ဒါ က တကယ်ပဲ သန့်စင်သော နိဗ္ဗာန် ခန္ဓာကိုယ် ပါပဲ၊ ဒါပေမယ့်လည်း သူ က ဒါ ကို အပြည့်အဝ မကျင့်ရသေးဘူး ဆိုတာ သိသာပါတယ်၊ သူ က ဒါ ကို ခေါ်ယူနိုင်ရုံလေး ပဲ ရှိတာ ပါ။ မေးခွန်း ကတော့ သူ က ဒုတိယ အဆင့် ပြောင်းလဲခြင်း ကိုပါ လုပ်နိုင်မှာ လား ဆိုတာ ပဲ ပင်။"

ဒီ အချိန် မှာတင်၊ ဟန်လီ လည်း ရုတ်တရက် ပဲ ဟိန်းဟောင်လိုက်ရင်း သူ့ရဲ့ လက်မောင် ကို မြှောက်လိုက်ရာ အစိမ်းရောင် အလင်းတန်း တွေ နဲ့အတူ လက်မ ဆယ်ဂဏန်း ခန့် သာ ရှိတဲ့ အစိမ်းရင့်ရောင် ဓားငယ်လေး တစ်လက် ထွက်ပေါ်လာခဲ့တော့သည်။

ထို ဓားငယ် ရဲ့ ဘေးပတ်ပတ်လည် မှာတော့ မရေမတွက်နိုင်လှတဲ့ ရွှေရောင် နဲ့ ငွေရောင် အရိပ် တွေ က လည်ပတ်နေခဲ့ကြတာ ဖြစ်တာ ကြောင့် ပေါင်ဟွာ ရဲ့ နှလုံးသား လည်း ချက်ချင်း ပဲ လေးလံသွားခဲ့ရတော့သည် "ဒါ က တကယ့်ကို နက်နဲသော ကောင်းကင် ရတနာ ပါပဲ! သူ့ရဲ့ သန့်စင်သော နိဗ္ဗာန် ခန္ဓာကိုယ် နဲ့ ဆိုရင်တော့၊ သူ က ဒီ နက်နဲသော ကောင်းကင် ရတနာ ကို အသုံးပြုဖို့ ဆိုတာ ကတော့ မဖြစ်နိုင်တာ မဟုတ်တော့ဘူး။"

ဟန်လီ လည်း သူ့ရဲ့ လက်မောင်း ထဲကနေ ထွက်ပေါ်လာတဲ့ အစိမ်းရောင် ဓားငယ် လေး ကို တစ်ချက် ကြည့်လိုက်ပြီးနောက် ပေါင်ဟွာ ဘက်ကို ခံစားချက် ကင်းမဲ့လှတဲ့ ပုံစံ နဲ့ လှည့်ကြည့်လိုက်သည် "ခင်ဗျား က နောက်ထပ် ဆက်ပြီးတော့ တိုက်ချင်သေးတာ လား? တကယ်လို့ သာ ကျွန်တော်တို့ က ဒီ ကျွန်း ရဲ့ အပြင်ဘက် မှာ ဆိုရင်တော့၊ ကျွန်တော် က ဒီ နက်နဲသော ကောင်းကင် ရတနာ နဲ့တောင်မှ ခင်ဗျား ရဲ့ ပြိုင်ဘက် ဖြစ်မှာ မဟုတ်ပါဘူး၊ ဒါပေမယ့်လည်း တကယ်လို့ သာ ခင်ဗျား က ဒီမှာတင် တိုက်ဖို့ ဆုံးဖြတ်ထားတယ် ဆိုရင်တော့၊ အရာအားလုံး ကတော့ နှစ်ယောက် စလုံး အတွက် ထိခိုက်မှု တွေ နဲ့ပဲ ပြီးဆုံးသွားလိမ့်မယ်; ခင်ဗျား က တကယ်ပဲ ဒါ ကို ဆက်ပြီး လုပ်ချင်နေတာ လား? ကျွန်တော် ခင်ဗျား ကို မြင်ဖူးတာ က ဒါ ပထမဆုံး အကြိမ် ပါ၊ ဒါကြောင့်လည်း ခင်ဗျား က ကျွန်တော့်ကို အသက်ရှင်လျက် သတ်ဖို့ အကြောင်းပြချက် မရှိပါဘူး။"

"သန့်စင်သော နိဗ္ဗာန် ခန္ဓာကိုယ် နဲ့ အဲ့ဒီ နက်နဲသော ကောင်းကင် ရတနာ နဲ့ ဆိုရင်တော့၊ မင်း က ငါ့ရဲ့ လေးစားမှု ကို ရသင့်တဲ့ ပြိုင်ဘက် တစ်ယောက် ပါပဲ; ကြည့်ရတာ တော့ ငါ မင်း ကို အထင်သေးမိသွားတုန်း ပဲ ပေါ့။ ကောင်းပါပြီ၊ ငါတို့ ရဲ့ တိုက်ပွဲ ကို ဒီမှာတင် ရပ်လိုက်လို့ ရပါတယ်၊ ဒါပေမယ့်လည်း မင်း က ငါ့ကို အရာ တစ်ခု တော့ ပေးရလိမ့်မယ်၊" ဟု နတ်ဆိုး ဘိုးဘေး ပေါင်ဟွာ က ပြောလိုက်ရာ သူမ ရဲ့ မျက်နှာပေါ်မှာတော့ ရင်သပ်ရှုမောဖွယ် ကောင်းလှတဲ့ အပြုံး တစ်ခု ပေါ်လာခဲ့တော့သည်။

ဟန်လီ လည်း ဒါကို ကြားလိုက်ရချိန် မှာ အနည်းငယ် မှင်သက် သွားခဲ့သော်လည်း မေးလိုက်သည် "စီနီယာ က ဘာ အရာ ကို ပြောချင်တာ လဲ?"

ပေါင်ဟွာ လည်း ခဏတာ တိတ်ဆိတ်သွားခဲ့ပြီးနောက် သူမ ရဲ့ အသံ ကို ဟန်လီ ဆီသို့သာ တိုက်ရိုက် ပို့လွှတ်လိုက်သည်၊ ကြည့်ရတာ တော့ သူမ က နတ်ဆိုး ဘိုးဘေး ရွှေယန် ကို ဒီ အကြောင်းအရာ တွေ မသိစေချင်တဲ့ ပုံ ပင် "အဲ့ဒါ က ဘာလဲ ဆိုတာ ကိုတော့ ငါ အတိအကျ မသိပါဘူး၊ ဒါပေမယ့်လည်း အဲ့ဒါ ကတော့ ဝိညာဉ် ဆေး (spirit medicine) တစ်မျိုး ဖြစ်ဖို့ များပါတယ်။"

အမည်းရောင် ဝတ်စုံ ဝတ်ထားတဲ့ လူငယ် ရဲ့ မျက်နှာ ကလည်း ဒါကို မြင်လိုက်ရချိန် မှာ အနည်းငယ် ပြောင်းလဲသွားသော်လည်း၊ သူ က လက်ပိုက်ပြီး အေးစက်စက် ပဲ ပြုံ းနေခဲ့သလို ဝင်ပြီးတော့ မနှောင့်ယှက်ခဲ့ပေ။

ဟန်လီ ကတော့ ဒီ တောင်းဆိုချက် ကြောင့် အတော်လေးကို အံ့သြသွားခဲ့သော်လည်း၊ သူ့ရဲ့ မျက်နှာပေး ကိုတော့ မပြောင်းလဲစေဘဲ သူ ကလည်း ပြန်ပြီးတော့ အသံ ပို့လွှတ်လိုက်သည် "စီနီယာ ရဲ့ စွမ်းအား တွေ နဲ့ ဆိုရင်တော့၊ ဘယ်လိုမျိုး ဝိညာဉ် ဆေး မျိုး က စီနီယာ ရဲ့ လက်လှမ်းမမီ တာ ရှိလို့ လဲ? ပြီးတော့ စီနီယာ က ဘာလို့ ကျွန်တော့် ဆီကနေ ဝိညာဉ် ဆေး တစ်ခု ကို ရှာနေရတာ လဲ?"

"ငါ လုပ်ဆောင်ရတဲ့ အကြောင်းပြချက် တွေ ကိုတော့ မင်း သိစရာ မလိုပါဘူး; မင်း သိထားဖို့ လိုတာ ကတော့ ငါ ရှာနေတဲ့ ဝိညာဉ် ဆေး က မင်း ဆီမှာ ရှိနေတာ ဆိုတာ ပါပဲ၊ အဲ့ဒါ ကြောင့်လည်း ငါ က မင်း အနောက်ကို ဒီအထိ လိုက်လာခဲ့တာ ပေါ့၊" ဟု ပေါင်ဟွာ က ပြန်ဖြေလိုက်သည်။

"ဒါ ဆိုရင်တော့၊ ခင်ဗျား က ဘာလို့ ကျွန်တော် နဲ့ ကျွန်တော့်ရဲ့ အဖော် တွေ ကို အစောကြီး ကတည်းက မတိုက်ခိုက်ခဲ့တာ လဲ? ခင်ဗျား ရဲ့ အမြင် မှာတော့ ကျွန်တော်တို့ က ဘာ ခြိမ်းခြောက်မှု မှ မရှိတာ သေချာလှပါတယ်၊" ဟု ဟန်လီ က ဇဝေဇဝါ နဲ့ မေးလိုက်သည်။

"အဲ့ဒါ ကတော့ အရင်က အဲ့ဒီ ဝိညာဉ် ဆေး က မင်း ဆီမှာ ရှိတာ လား ဆိုတာ ကို ငါ မသေချာခဲ့လို့ ပါ၊ အခု တော့ တခြားလူတွေ အကုန် သေကုန်ကြပြီ ဆိုမှတော့၊ အဲ့ဒါ က မင်း ဆီမှာပဲ ရှိတော့တာ ပေါ့၊" ဟု ပေါင်ဟွာ က ခပ်မှိန်မှိန် အပြုံး တစ်ခု နဲ့ ပြန်ဖြေလိုက်တော့သည်။

> Source: https://novelsonline.org/a-record-of-a-mortals-journey-to-immortality/chapter-2101
> Pulled as original English (novelsonline).
